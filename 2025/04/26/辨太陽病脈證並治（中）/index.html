

<!DOCTYPE html>
<html lang="zh-CN" data-default-color-scheme=auto>



<head>
  <meta charset="UTF-8">

  <link rel="apple-touch-icon" sizes="76x76" href="/img/fluid.png">
  <link rel="icon" href="/img/fluid.png">
  

  <meta name="viewport" content="width=device-width, initial-scale=1.0, maximum-scale=5.0, shrink-to-fit=no">
  <meta http-equiv="x-ua-compatible" content="ie=edge">
  
  <meta name="theme-color" content="#2f4154">
  <meta name="author" content="CodeMegan">
  <meta name="keywords" content="">
  
    <meta name="description" content="太陽病，項背強几几，無汗，惡風者，葛根湯主之。  太陽與陽明合病者，必自下利，葛根湯主之；若不下利，葛根加半夏湯主之。  太陽病桂枝證，醫反下之，利遂不止，脈促者，熱未解也；喘而汗出者，葛根黃連黃芩甘草湯主之。  太陽病，頭痛，發熱，身疼，腰痛，骨節疼痛，惡風，無汗而喘者，麻黃湯主之。  太陽與陽明合病，喘而胸滿者，不可下也，宜麻黃湯。  太陽病，十日已去，脈浮細而嗜臥者，外已解也。設胸滿、脅痛">
<meta property="og:type" content="article">
<meta property="og:title" content="辨太陽病脈證並治（中）">
<meta property="og:url" content="http://example.com/2025/04/26/%E8%BE%A8%E5%A4%AA%E9%99%BD%E7%97%85%E8%84%88%E8%AD%89%E4%B8%A6%E6%B2%BB%EF%BC%88%E4%B8%AD%EF%BC%89/index.html">
<meta property="og:site_name" content="鹿苑精舍">
<meta property="og:description" content="太陽病，項背強几几，無汗，惡風者，葛根湯主之。  太陽與陽明合病者，必自下利，葛根湯主之；若不下利，葛根加半夏湯主之。  太陽病桂枝證，醫反下之，利遂不止，脈促者，熱未解也；喘而汗出者，葛根黃連黃芩甘草湯主之。  太陽病，頭痛，發熱，身疼，腰痛，骨節疼痛，惡風，無汗而喘者，麻黃湯主之。  太陽與陽明合病，喘而胸滿者，不可下也，宜麻黃湯。  太陽病，十日已去，脈浮細而嗜臥者，外已解也。設胸滿、脅痛">
<meta property="og:locale" content="zh_CN">
<meta property="article:published_time" content="2025-04-26T11:30:27.000Z">
<meta property="article:modified_time" content="2025-04-26T12:41:09.442Z">
<meta property="article:author" content="CodeMegan">
<meta property="article:tag" content="中醫">
<meta property="article:tag" content="傷寒雜病論">
<meta property="article:tag" content="四大經典">
<meta property="article:tag" content="辨太陽病脈證並治（中）">
<meta name="twitter:card" content="summary_large_image">
  
  
    <meta name="referrer" content="no-referrer-when-downgrade">
  
  
  <title>辨太陽病脈證並治（中） - 鹿苑精舍</title>

  <link  rel="stylesheet" href="https://lib.baomitu.com/twitter-bootstrap/4.6.1/css/bootstrap.min.css" />



  <link  rel="stylesheet" href="https://lib.baomitu.com/github-markdown-css/4.0.0/github-markdown.min.css" />

  <link  rel="stylesheet" href="https://lib.baomitu.com/hint.css/2.7.0/hint.min.css" />

  <link  rel="stylesheet" href="https://lib.baomitu.com/fancybox/3.5.7/jquery.fancybox.min.css" />



<!-- 主题依赖的图标库，不要自行修改 -->
<!-- Do not modify the link that theme dependent icons -->

<link rel="stylesheet" href="//at.alicdn.com/t/c/font_1749284_5i9bdhy70f8.css">



<link rel="stylesheet" href="//at.alicdn.com/t/c/font_1736178_k526ubmyhba.css">


<link  rel="stylesheet" href="/css/main.css" />


  <link id="highlight-css" rel="stylesheet" href="/css/highlight.css" />
  
    <link id="highlight-css-dark" rel="stylesheet" href="/css/highlight-dark.css" />
  




  <script id="fluid-configs">
    var Fluid = window.Fluid || {};
    Fluid.ctx = Object.assign({}, Fluid.ctx)
    var CONFIG = {"hostname":"example.com","root":"/","version":"1.9.8","typing":{"enable":true,"typeSpeed":70,"cursorChar":"_","loop":false,"scope":[]},"anchorjs":{"enable":true,"element":"h1,h2,h3,h4,h5,h6","placement":"left","visible":"hover","icon":""},"progressbar":{"enable":true,"height_px":3,"color":"#29d","options":{"showSpinner":false,"trickleSpeed":100}},"code_language":{"enable":true,"default":"TEXT"},"copy_btn":true,"image_caption":{"enable":true},"image_zoom":{"enable":true,"img_url_replace":["",""]},"toc":{"enable":true,"placement":"right","headingSelector":"h1,h2,h3,h4,h5,h6","collapseDepth":0},"lazyload":{"enable":true,"loading_img":"/img/loading.gif","onlypost":false,"offset_factor":2},"web_analytics":{"enable":false,"follow_dnt":true,"baidu":null,"google":{"measurement_id":null},"tencent":{"sid":null,"cid":null},"leancloud":{"app_id":null,"app_key":null,"server_url":null,"path":"window.location.pathname","ignore_local":false},"umami":{"src":null,"website_id":null,"domains":null,"start_time":"2024-01-01T00:00:00.000Z","token":null,"api_server":null}},"search_path":"/local-search.xml","include_content_in_search":true};

    if (CONFIG.web_analytics.follow_dnt) {
      var dntVal = navigator.doNotTrack || window.doNotTrack || navigator.msDoNotTrack;
      Fluid.ctx.dnt = dntVal && (dntVal.startsWith('1') || dntVal.startsWith('yes') || dntVal.startsWith('on'));
    }
  </script>
  <script  src="/js/utils.js" ></script>
  <script  src="/js/color-schema.js" ></script>
  


  
<meta name="generator" content="Hexo 7.3.0"></head>


<body>
  

  <header>
    

<div class="header-inner" style="height: 70vh;">
  <nav id="navbar" class="navbar fixed-top  navbar-expand-lg navbar-dark scrolling-navbar">
  <div class="container">
    <a class="navbar-brand" href="/">
      <strong>鹿苑精舍</strong>
    </a>

    <button id="navbar-toggler-btn" class="navbar-toggler" type="button" data-toggle="collapse"
            data-target="#navbarSupportedContent"
            aria-controls="navbarSupportedContent" aria-expanded="false" aria-label="Toggle navigation">
      <div class="animated-icon"><span></span><span></span><span></span></div>
    </button>

    <!-- Collapsible content -->
    <div class="collapse navbar-collapse" id="navbarSupportedContent">
      <ul class="navbar-nav ml-auto text-center">
        
          
          
          
          
            <li class="nav-item">
              <a class="nav-link" href="/" target="_self">
                <i class="iconfont icon-home-fill"></i>
                <span>首页</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/archives/" target="_self">
                <i class="iconfont icon-archive-fill"></i>
                <span>归档</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/categories/" target="_self">
                <i class="iconfont icon-category-fill"></i>
                <span>分类</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/tags/" target="_self">
                <i class="iconfont icon-tags-fill"></i>
                <span>标签</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/about/" target="_self">
                <i class="iconfont icon-user-fill"></i>
                <span>关于</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/links/" target="_self">
                <i class="iconfont icon-link-fill"></i>
                <span>友链</span>
              </a>
            </li>
          
        
        
          <li class="nav-item" id="search-btn">
            <a class="nav-link" target="_self" href="javascript:;" data-toggle="modal" data-target="#modalSearch" aria-label="Search">
              <i class="iconfont icon-search"></i>
            </a>
          </li>
          
        
        
          <li class="nav-item" id="color-toggle-btn">
            <a class="nav-link" target="_self" href="javascript:;" aria-label="Color Toggle">
              <i class="iconfont icon-dark" id="color-toggle-icon"></i>
            </a>
          </li>
        
      </ul>
    </div>
  </div>
</nav>

  

<div id="banner" class="banner" parallax=true
     style="background: url('/img/default.png') no-repeat center center; background-size: cover;">
  <div class="full-bg-img">
    <div class="mask flex-center" style="background-color: rgba(0, 0, 0, 0.3)">
      <div class="banner-text text-center fade-in-up">
        <div class="h2">
          
            <span id="subtitle" data-typed-text="辨太陽病脈證並治（中）"></span>
          
        </div>

        
          
  <div class="mt-3">
    
      <span class="post-meta mr-2">
        <i class="iconfont icon-author" aria-hidden="true"></i>
        CodeMegan
      </span>
    
    
      <span class="post-meta">
        <i class="iconfont icon-date-fill" aria-hidden="true"></i>
        <time datetime="2025-04-26 19:30" pubdate>
          2025年4月26日 晚上
        </time>
      </span>
    
  </div>

  <div class="mt-1">
    
      <span class="post-meta mr-2">
        <i class="iconfont icon-chart"></i>
        
          3.6k 字
        
      </span>
    

    
      <span class="post-meta mr-2">
        <i class="iconfont icon-clock-fill"></i>
        
        
        
          30 分钟
        
      </span>
    

    
    
      
        <span id="busuanzi_container_page_pv" style="display: none">
          <i class="iconfont icon-eye" aria-hidden="true"></i>
          <span id="busuanzi_value_page_pv"></span> 次
        </span>
        

      
    
  </div>


        
      </div>

      
    </div>
  </div>
</div>

</div>

  </header>

  <main>
    
      

<div class="container-fluid nopadding-x">
  <div class="row nomargin-x">
    <div class="side-col d-none d-lg-block col-lg-2">
      

    </div>

    <div class="col-lg-8 nopadding-x-md">
      <div class="container nopadding-x-md" id="board-ctn">
        <div id="board">
          <article class="post-content mx-auto">
            <h1 id="seo-header">辨太陽病脈證並治（中）</h1>
            
            
              <div class="markdown-body">
                
                <ol>
<li><p>太陽病，項背強几几，無汗，惡風者，葛根湯主之。</p>
</li>
<li><p>太陽與陽明合病者，必自下利，葛根湯主之；若不下利，葛根加半夏湯主之。</p>
</li>
<li><p>太陽病桂枝證，醫反下之，利遂不止，脈促者，熱未解也；喘而汗出者，葛根黃連黃芩甘草湯主之。</p>
</li>
<li><p>太陽病，頭痛，發熱，身疼，腰痛，骨節疼痛，惡風，無汗而喘者，麻黃湯主之。</p>
</li>
<li><p>太陽與陽明合病，喘而胸滿者，不可下也，宜麻黃湯。</p>
</li>
<li><p>太陽病，十日已去，脈浮細而嗜臥者，外已解也。設胸滿、脅痛，與小柴胡湯；脈但浮者，與麻黃湯。</p>
</li>
<li><p>太陽傷寒，脈浮緊，發熱，惡寒，身疼痛，不汗出而煩躁者，大青龍湯主之；若脈微弱，汗出惡風者，不可服之，服之則厥逆，筋惕肉瞤，此為逆也。</p>
</li>
<li><p>太陽中風，脈浮緩，身不疼，但重，乍有輕時，無少陰證者，大青龍發之。</p>
</li>
<li><p>傷寒表不解，心下有水氣，干嘔，發熱而咳，或渴、或利、或噎、或小便不利，小腹滿，或喘者，小青龍湯主之。</p>
</li>
<li><p>傷寒，心下有水氣，咳而微喘，發熱不渴，服湯已渴者，此寒去欲解也，小青龍湯主之。</p>
</li>
<li><p>太陽病，外證未解，脈浮弱者，當以汗解，宜桂枝湯。</p>
</li>
<li><p>太陽病，下之微喘者，表未解故也，桂枝加厚樸杏子湯主之。</p>
</li>
<li><p>太陽病，外證未解，不可下也，下之為逆；欲解外者，宜桂枝湯。</p>
</li>
<li><p>太陽病，先發汗不解，而復下之，脈浮者，不愈。浮為在外，而反下之，故令不愈。今脈浮，故之在外，當須解外則愈，宜桂枝湯。</p>
</li>
<li><p>太陽病，脈浮緊，無汗，發熱，身疼痛，八九日不解，表證仍在，此當發其汗。服藥已，微除，其人發煩，目瞑，劇則必衄，衄乃解。所以然者，陽氣重故也。麻黃湯主之。</p>
</li>
<li><p>太陽病，脈浮緊，發熱自汗出，自衄者愈。</p>
</li>
<li><p>二陽並病，太陽初得病時，發其汗，汗先出不徹，因轉屬陽明，續自微汗出，不惡寒。若太陽病證不罷者，不可下，下之為逆，如此可小發其汗。設面色緣正赤者，陽氣怫鬱在表也，當解之熏之。若發汗不徹，徹不足言，陽氣怫鬱不得越，當汗之。不汗，則其人煩躁，不知痛處，乍在腹中，乍在四肢，按之不可得，更發汗則愈。若其人短氣但坐者，以汗出不徹故也。何以知汗出不徹？以脈濇故知之也。</p>
</li>
<li><p>脈浮緊者，法當汗出而解。若身重心悸者，不可發汗，須自汗出乃愈。所以然者，尺中脈微，此裏虛也。須裏實，津液自和，便自汗出愈。</p>
</li>
<li><p>脈浮緊，法當身疼痛，宜以汗解之。假令尺中遲者，不可發汗。所以然者，以榮氣不足，血弱故也。</p>
</li>
<li><p>脈浮者，病在表，可發汗，宜麻黃湯。</p>
</li>
<li><p>脈浮而緊者，可發汗，宜麻黃湯。</p>
</li>
<li><p>病人常自汗出，此為榮氣和，衛氣不諧也。所以然者，榮行脈中，衛行脈外，衛氣不共榮氣諧和故也。復發其汗則愈。宜桂枝湯。</p>
</li>
<li><p>病人藏無他病，時發熱，自汗出，而不愈者，此衛氣不和也。先其時發汗則愈，宜桂枝湯。</p>
</li>
<li><p>傷寒，脈浮緊，不發汗，因致衄者，麻黃湯主之。</p>
</li>
<li><p>傷寒，不大便六七日，頭痛有熱者，與承氣湯；其小便清者，知不在裏，仍在表也，當須發汗，宜桂枝湯。</p>
</li>
<li><p>傷寒，發汗已解，半日許復煩，脈浮緊者，可更發汗，宜桂枝湯。</p>
</li>
<li><p>凡病若發汗、若吐、若下、若亡血、亡津液，陰陽自和者，必自愈。</p>
</li>
<li><p>大汗之後，復下之，小便不利者，亡津液故也，勿治之，久久小便必自利。</p>
</li>
<li><p>大下之後，復發汗，其人必振寒，脈微細。所以然者，內外俱虛故也。</p>
</li>
<li><p>下之後，復發汗，晝日煩躁不得眠，夜而安靜，不嘔不渴，無表證，脈沉而微，身無大熱這，干薑附子湯主之。</p>
</li>
<li><p>發汗後，身疼痛，脈沉遲者，桂枝去芍藥加人參生薑湯主之。</p>
</li>
<li><p>發汗，若下後，不可更行桂枝湯。汗出而喘，無大熱者，可與麻黃杏仁甘草石膏湯。</p>
</li>
<li><p>發汗過多，其人叉手自冒心，心下悸，欲得按者，桂枝甘草湯主之。</p>
</li>
<li><p>發汗後，其人臍下悸者，欲作奔豚也，茯苓桂枝甘草大棗湯主之。</p>
</li>
<li><p>奔豚病，從少腹上衝咽喉，發作欲死，復還止者，皆從驚恐得之。</p>
</li>
<li><p>奔豚，氣上衝胸，往來寒熱，奔豚湯主之。</p>
</li>
<li><p>發汗後，腹脹滿者，厚樸生薑半夏甘草人參湯主之。</p>
</li>
<li><p>傷寒，若吐、若下後，心下逆滿，氣上衝胸，起則頭眩，脈沉緊，發汗則動經，身為振振搖者，茯苓桂枝白術甘草湯主之。</p>
</li>
<li><p>發汗，病不解，反惡寒者，虛故也，芍藥甘草附子湯主之。</p>
</li>
<li><p>發汗，若下後，病仍不解，煩躁者，茯苓四逆湯主之。</p>
</li>
<li><p>發汗後，惡寒者，虛故也；不惡寒，但熱者，實也。當和胃氣，與調胃承氣湯。</p>
</li>
<li><p>太陽病，發汗後，大汗出，胃中干，煩躁不得眠，欲得飲水，少少與之，令胃氣和則愈。若脈浮，小便不利，微熱，消渴者，五苓散主之。</p>
</li>
<li><p>太陽病，發汗已，脈浮弦，煩渴者，五苓散主之。</p>
</li>
<li><p>傷寒，汗出而渴，小便不利者，五苓散主之；不渴者，茯苓甘草湯主之。</p>
</li>
<li><p>中風，發熱，六七日不解而煩，有表裏證，渴欲飲水，水入則吐者，名曰水逆，五苓散主之。</p>
</li>
<li><p>未持脈時，病人叉手自冒心。師因試教令咳，而不咳者，此必兩耳聾無所聞也。所以然者，以重發汗，虛故也。</p>
</li>
<li><p>發汗後，飲水多，必喘；以水灌之，亦喘。</p>
</li>
<li><p>發汗後，水藥不得入口為逆。若更發汗，必吐下不止。</p>
</li>
<li><p>發汗後及吐下後，虛煩不得眠，若劇者，必反覆顛倒，心中懊惱，梔子干薑湯主之。若少氣者，梔子甘草湯主之。若嘔者，梔子生薑豉湯主之。</p>
</li>
<li><p>發汗，若下之，而煩熱，胸中窒者，梔子豉湯主之。</p>
</li>
<li><p>傷寒五六日，大下之後，身熱不去，心中結痛者，未欲解也，梔子豉湯主之。</p>
</li>
<li><p>傷寒下後，心煩腹滿，臥起不安者，梔子厚樸枳實湯主之。</p>
</li>
<li><p>傷寒，醫以丸藥大下之，身熱不去，微煩者，梔子干薑湯主之。</p>
</li>
<li><p>凡用梔子湯，若病人大便舊微溏者，不可與之。</p>
</li>
<li><p>太陽病發汗，汗出不解，其人仍發熱，心下悸，頭眩，身瞤動，振振欲擗地者，真武湯主之。</p>
</li>
<li><p>咽喉干燥者，不可發汗。</p>
</li>
<li><p>淋家不可發汗，發汗必便血。</p>
</li>
<li><p>瘡家雖身疼痛，不可發汗，汗出則痙。</p>
</li>
<li><p>衄家不可發汗，汗出必額上陷，脈急緊，直視不能眴，不得眠。</p>
</li>
<li><p>亡血家不可發汗，發汗則寒慄而振。</p>
</li>
<li><p>汗家重發汗，必恍惚心亂，小便已陰痛，與禹餘糧丸。</p>
</li>
<li><p>病人有寒，復發汗，胃中冷，必吐逆。</p>
</li>
<li><p>傷寒，未發汗，而復下之，此為逆也；若先發汗，治不為逆。本先下之，而反汗之為逆。若下之，治不為逆。</p>
</li>
<li><p>傷寒，醫下之，續得下利，清穀不止，身疼痛者，急當救裏；後身疼痛，清便自調者，急當救表。救裏宜四逆湯，救表宜桂枝湯。</p>
</li>
<li><p>太陽病，先下而不愈，因復發汗，以此表裏俱虛，其人因致冒，冒家汗自出愈。所以然者，表和故也。裏未和，然後復下之。</p>
</li>
<li><p>太陽病未解，脈陰陽俱微者，必先振慄，汗出而解。但陽脈微者，先汗出而解；若陰脈實者，下之而解。若欲下之，宜調胃承氣湯。</p>
</li>
<li><p>太陽病，發熱汗出者，此為榮弱衛強，故使汗出。欲救邪風者，宜桂枝湯。</p>
</li>
<li><p>傷寒五六日，中風，往來寒熱，胸脅苦滿，嘿嘿不欲食飲，心煩喜嘔，或胸中煩而不嘔，或渴，或腹中痛，或脅下痞鞭，或心下悸，小便不利，或不渴，身有微熱而咳者，小柴胡湯主之。</p>
</li>
<li><p>血弱氣虛，腠理開，邪氣因入，與正氣相摶，結於脅下，正邪紛爭，往來寒熱，休作有時，嘿嘿不欲飲食；藏府相連，其痛必下，邪高痛下，故使嘔也，小柴胡湯主之。服柴胡湯已，渴者，屬陽明也，以法治之。</p>
</li>
<li><p>太陽病六七日，脈遲浮弱，惡風寒，手足溫。醫二三下之，不能食，脅下滿痛，面目及身黃，頸項強，小便難者，與柴胡湯，後必下重。本渴而飲水嘔者，柴胡不中與也。食穀者噦。</p>
</li>
<li><p>傷寒四五日，身熱惡風，頸項強，脅下滿，手足溫而渴者，小柴胡湯主之。</p>
</li>
<li><p>傷寒，陽脈濇，陰脈弦，法當腹中急痛，先與小建中湯。不差者，與小柴胡湯。</p>
</li>
<li><p>傷寒與中風，有柴胡證，但見一證便是，不必悉具。凡柴胡湯病證而誤下之，若柴胡證不罷者，復與柴胡湯，必蒸蒸而振，卻復發熱，汗出而解。</p>
</li>
<li><p>傷寒二三日，心下悸而煩者，小建中湯主之。</p>
</li>
<li><p>太陽病，過經十餘日，反二三下之，後四五日，柴胡證仍在者，先與小柴胡。嘔不止，心下急，鬱鬱微煩者，為未解也，與大柴胡湯，下之則愈。</p>
</li>
<li><p>傷寒十三日不解，胸脅滿而嘔，日晡所發潮熱，已而微利，此本柴胡證，下之以不得利，今反利者，知醫以丸藥下之，非其治也。潮熱者，實也，宜先服小柴胡以解其外，後以柴胡加芒硝湯主之。</p>
</li>
<li><p>傷寒十三日，過經，譫語者，以有熱也，當以湯下之。若小便利者，大便當鞭，而反下利，知醫以丸藥下之，非其治也。若自下利者，脈當微厥，今反和者，此為內實也，調胃承氣湯主之。</p>
</li>
<li><p>太陽病不解，熱結膀胱，其人如狂，血自下，下者愈。其外不解者，尚未可攻，當先解外；外解已，但少腹急結者，乃可攻之，宜桃核承氣湯。</p>
</li>
<li><p>傷寒八九日，下之，胸滿，煩驚，小便不利，譫語，一身盡重，不可轉側，柴胡加龍骨牡蠣湯主之。</p>
</li>
<li><p>傷寒腹滿，譫語，寸口脈浮而緊，關上脈弦者，此肝乘脾也，名曰縱，刺期門。</p>
</li>
<li><p>傷寒發熱，嗇嗇惡寒，大渴欲飲水，其腹必滿；自汗出，小便不利，寸口脈浮而濇，關上弦急者，此肝乘肺也，名曰橫，刺期門。</p>
</li>
<li><p>太陽病二日，煩躁，反熨其背而大汗出，火熱入胃，胃中水竭，躁煩，必發譫語。十餘日，振慄、自下利者，此為欲解也。若其汗從腰以下不得汗，欲小便不得，反嘔，欲失溲，足下惡風，大便鞭，小便當數，而反不數又不多，大便已，頭卓然而痛，其人足心必熱，穀氣下流故也。</p>
</li>
<li><p>太陽病中風，以火劫發汗，邪風被火熱，血氣流溢，失其常度，兩陽相熏灼，其熱發黃。陽盛則欲衄，陰虛小便難，陰陽俱虛竭，身體則枯燥，但頭汗出，劑頸而還，腹滿，微喘，口干，咽爛，或不大便，久則譫語，甚則至噦，手足躁擾，捻衣摸牀。小便不利者，其人可治，宜人參地黃龍骨牡蠣茯苓湯主之。</p>
</li>
<li><p>傷寒，脈浮，醫以火迫劫之，亡陽，必驚狂。臥起不安者，桂枝去芍藥加牡蠣龍骨救逆湯主之。</p>
</li>
<li><p>形似傷寒，其脈不弦緊而弱。弱者必渴，被火必譫語。弱而發熱，脈浮者，解之，當汗出愈。</p>
</li>
<li><p>太陽病，以火熏之，不得汗，其人必躁，到經不解，必圊血，名為火邪。</p>
</li>
<li><p>脈浮、熱甚，反以火灸之，此為實。實以虛治，因火而動，必咽燥、唾血。</p>
</li>
<li><p>微數之脈，甚不可灸，因火為邪，則為煩逆，追虛逐實，血散脈中，火氣雖微，內攻有力，焦骨傷筋，血難復也。</p>
</li>
<li><p>脈浮，宜以汗解，用火灸之，邪無從出，因火而盛，病從腰以下必重而痹，名火逆也。欲自解者，必當先煩，煩乃有汗而解，何以知之？脈浮故也。</p>
</li>
<li><p>燒鍼令其汗，鍼處被寒，核起而赤者，必發奔豚。氣從少腹上衝心者，灸其核上各一壯，與桂枝加桂湯。</p>
</li>
<li><p>火逆，下之，因燒鍼煩躁者，桂枝甘草龍骨牡蠣湯主之。</p>
</li>
<li><p>太陽傷寒者，加溫鍼必驚也。</p>
</li>
<li><p>太陽病，當惡寒發熱，今自汗出，反不惡寒發熱，關上脈細數者，以醫吐之過也。一二日吐之者，腹中饑，口不能食；三四日吐之者，不喜糜粥，欲食冷食，朝食暮吐，此為小逆。若不惡寒，又不欲近衣者，此為內煩。皆醫吐之所致也。</p>
</li>
<li><p>病人脈數，數為熱，當消穀。令引食而反吐者，此以發汗，令陽氣微、膈氣虛，脈乃數也。數為客熱，故不能消穀，以胃中虛冷，故吐也。</p>
</li>
<li><p>太陽病，過經十餘日，心中溫溫欲吐，胸中痛，大便反溏，腹微滿，鬱鬱微煩。先其時自極吐下者，與調胃承氣湯；若不爾者，不可與之。若但欲嘔，胸中痛，微溏者，此非柴胡證。所以然者，以嘔故知極吐下也。</p>
</li>
<li><p>太陽病六七日，表證仍在，脈微而沉，反不結胸，其人發狂者，以熱在下焦，少腹當鞭滿，小便自利者，下血乃愈。所以然者，以太陽隨經，瘀熱在裏故也，抵擋湯主之。</p>
</li>
<li><p>太陽病，身黃，脈沉結，少腹鞭，小便不利者，此無血也；小便自利，其人如狂者，血證諦也，抵擋湯主之。</p>
</li>
<li><p>傷寒，有熱，小腹滿，應小便不利，今反利者，為有血也，當下之，可不餘藥，宜抵擋丸。</p>
</li>
<li><p>太陽病，小便利者，以飲水多，必心下悸；小便少者，必苦裏急也。</p>
</li>
</ol>

                
              </div>
            
            <hr/>
            <div>
              <div class="post-metas my-3">
  
    <div class="post-meta mr-3 d-flex align-items-center">
      <i class="iconfont icon-category"></i>
      

<span class="category-chains">
  
  
    
      <span class="category-chain">
        
  <a href="/categories/%E5%82%B7%E5%AF%92%E9%9B%9C%E7%97%85%E8%AB%96/" class="category-chain-item">傷寒雜病論</a>
  
  

      </span>
    
  
</span>

    </div>
  
  
    <div class="post-meta">
      <i class="iconfont icon-tags"></i>
      
        <a href="/tags/%E4%B8%AD%E9%86%AB/" class="print-no-link">#中醫</a>
      
        <a href="/tags/%E5%82%B7%E5%AF%92%E9%9B%9C%E7%97%85%E8%AB%96/" class="print-no-link">#傷寒雜病論</a>
      
        <a href="/tags/%E5%9B%9B%E5%A4%A7%E7%B6%93%E5%85%B8/" class="print-no-link">#四大經典</a>
      
        <a href="/tags/%E8%BE%A8%E5%A4%AA%E9%99%BD%E7%97%85%E8%84%88%E8%AD%89%E4%B8%A6%E6%B2%BB%EF%BC%88%E4%B8%AD%EF%BC%89/" class="print-no-link">#辨太陽病脈證並治（中）</a>
      
    </div>
  
</div>


              
  

  <div class="license-box my-3">
    <div class="license-title">
      <div>辨太陽病脈證並治（中）</div>
      <div>http://example.com/2025/04/26/辨太陽病脈證並治（中）/</div>
    </div>
    <div class="license-meta">
      
        <div class="license-meta-item">
          <div>作者</div>
          <div>CodeMegan</div>
        </div>
      
      
        <div class="license-meta-item license-meta-date">
          <div>发布于</div>
          <div>2025年4月26日</div>
        </div>
      
      
      
        <div class="license-meta-item">
          <div>许可协议</div>
          <div>
            
              
              
                <a class="print-no-link" target="_blank" href="https://creativecommons.org/licenses/by/4.0/">
                  <span class="hint--top hint--rounded" aria-label="BY - 署名">
                    <i class="iconfont icon-cc-by"></i>
                  </span>
                </a>
              
            
          </div>
        </div>
      
    </div>
    <div class="license-icon iconfont"></div>
  </div>



              
                <div class="post-prevnext my-3">
                  <article class="post-prev col-6">
                    
                    
                      <a href="/2025/04/26/%E8%BE%A8%E5%A4%AA%E9%99%BD%E7%97%85%E8%84%88%E8%AD%89%E4%B8%A6%E6%B2%BB%EF%BC%88%E4%B8%8B%EF%BC%89/" title="辨太陽病脈證並治（下）">
                        <i class="iconfont icon-arrowleft"></i>
                        <span class="hidden-mobile">辨太陽病脈證並治（下）</span>
                        <span class="visible-mobile">上一篇</span>
                      </a>
                    
                  </article>
                  <article class="post-next col-6">
                    
                    
                      <a href="/2025/04/26/%E8%BE%A8%E5%A4%AA%E9%99%BD%E7%97%85%E8%84%88%E8%AD%89%E4%B8%A6%E6%B2%BB%EF%BC%88%E4%B8%8A%EF%BC%89/" title="辨太陽病脈證並治（上）">
                        <span class="hidden-mobile">辨太陽病脈證並治（上）</span>
                        <span class="visible-mobile">下一篇</span>
                        <i class="iconfont icon-arrowright"></i>
                      </a>
                    
                  </article>
                </div>
              
            </div>

            
  
  
    <article id="comments" lazyload>
      
  <div class="disqus" style="width:100%">
    <div id="disqus_thread"></div>
    
      <script>
        Fluid.utils.loadComments('#disqus_thread', function() {
          Fluid.utils.createCssLink('https://lib.baomitu.com/disqusjs/1.3.0/disqusjs.css');
          Fluid.utils.createScript('https://lib.baomitu.com/disqusjs/1.3.0/disqus.js', function() {
            new DisqusJS({
              shortname: 'fluid',
              apikey: ''
            });
          });
        });
      </script>
    
    <noscript>Please enable JavaScript to view the comments</noscript>
  </div>


    </article>
  


          </article>
        </div>
      </div>
    </div>

    <div class="side-col d-none d-lg-block col-lg-2">
      
  <aside class="sidebar" style="margin-left: -1rem">
    <div id="toc">
  <p class="toc-header">
    <i class="iconfont icon-list"></i>
    <span>目录</span>
  </p>
  <div class="toc-body" id="toc-body"></div>
</div>



  </aside>


    </div>
  </div>
</div>





  



  



  



  



  







    

    
      <a id="scroll-top-button" aria-label="TOP" href="#" role="button">
        <i class="iconfont icon-arrowup" aria-hidden="true"></i>
      </a>
    

    
      <div class="modal fade" id="modalSearch" tabindex="-1" role="dialog" aria-labelledby="ModalLabel"
     aria-hidden="true">
  <div class="modal-dialog modal-dialog-scrollable modal-lg" role="document">
    <div class="modal-content">
      <div class="modal-header text-center">
        <h4 class="modal-title w-100 font-weight-bold">搜索</h4>
        <button type="button" id="local-search-close" class="close" data-dismiss="modal" aria-label="Close">
          <span aria-hidden="true">&times;</span>
        </button>
      </div>
      <div class="modal-body mx-3">
        <div class="md-form mb-5">
          <input type="text" id="local-search-input" class="form-control validate">
          <label data-error="x" data-success="v" for="local-search-input">关键词</label>
        </div>
        <div class="list-group" id="local-search-result"></div>
      </div>
    </div>
  </div>
</div>

    

    
  </main>

  <footer>
    <div class="footer-inner">
  
    <div class="footer-content">
       <a href="https://hexo.io" target="_blank" rel="nofollow noopener"><span>Hexo</span></a> <i class="iconfont icon-love"></i> <a href="https://github.com/fluid-dev/hexo-theme-fluid" target="_blank" rel="nofollow noopener"><span>Fluid</span></a> 
    </div>
  
  
    <div class="statistics">
  
  

  
    
      <span id="busuanzi_container_site_pv" style="display: none">
        总访问量 
        <span id="busuanzi_value_site_pv"></span>
         次
      </span>
    
    
      <span id="busuanzi_container_site_uv" style="display: none">
        总访客数 
        <span id="busuanzi_value_site_uv"></span>
         人
      </span>
    
    

  

</div>

  
  
</div>

  </footer>

  <!-- Scripts -->
  
  <script  src="https://lib.baomitu.com/nprogress/0.2.0/nprogress.min.js" ></script>
  <link  rel="stylesheet" href="https://lib.baomitu.com/nprogress/0.2.0/nprogress.min.css" />

  <script>
    NProgress.configure({"showSpinner":false,"trickleSpeed":100})
    NProgress.start()
    window.addEventListener('load', function() {
      NProgress.done();
    })
  </script>


<script  src="https://lib.baomitu.com/jquery/3.6.4/jquery.min.js" ></script>
<script  src="https://lib.baomitu.com/twitter-bootstrap/4.6.1/js/bootstrap.min.js" ></script>
<script  src="/js/events.js" ></script>
<script  src="/js/plugins.js" ></script>


  <script  src="https://lib.baomitu.com/typed.js/2.0.12/typed.min.js" ></script>
  <script>
    (function (window, document) {
      var typing = Fluid.plugins.typing;
      var subtitle = document.getElementById('subtitle');
      if (!subtitle || !typing) {
        return;
      }
      var text = subtitle.getAttribute('data-typed-text');
      
        typing(text);
      
    })(window, document);
  </script>




  
    <script  src="/js/img-lazyload.js" ></script>
  




  
<script>
  Fluid.utils.createScript('https://lib.baomitu.com/tocbot/4.20.1/tocbot.min.js', function() {
    var toc = jQuery('#toc');
    if (toc.length === 0 || !window.tocbot) { return; }
    var boardCtn = jQuery('#board-ctn');
    var boardTop = boardCtn.offset().top;

    window.tocbot.init(Object.assign({
      tocSelector     : '#toc-body',
      contentSelector : '.markdown-body',
      linkClass       : 'tocbot-link',
      activeLinkClass : 'tocbot-active-link',
      listClass       : 'tocbot-list',
      isCollapsedClass: 'tocbot-is-collapsed',
      collapsibleClass: 'tocbot-is-collapsible',
      scrollSmooth    : true,
      includeTitleTags: true,
      headingsOffset  : -boardTop,
    }, CONFIG.toc));
    if (toc.find('.toc-list-item').length > 0) {
      toc.css('visibility', 'visible');
    }

    Fluid.events.registerRefreshCallback(function() {
      if ('tocbot' in window) {
        tocbot.refresh();
        var toc = jQuery('#toc');
        if (toc.length === 0 || !tocbot) {
          return;
        }
        if (toc.find('.toc-list-item').length > 0) {
          toc.css('visibility', 'visible');
        }
      }
    });
  });
</script>


  <script src=https://lib.baomitu.com/clipboard.js/2.0.11/clipboard.min.js></script>

  <script>Fluid.plugins.codeWidget();</script>


  
<script>
  Fluid.utils.createScript('https://lib.baomitu.com/anchor-js/5.0.0/anchor.min.js', function() {
    window.anchors.options = {
      placement: CONFIG.anchorjs.placement,
      visible  : CONFIG.anchorjs.visible
    };
    if (CONFIG.anchorjs.icon) {
      window.anchors.options.icon = CONFIG.anchorjs.icon;
    }
    var el = (CONFIG.anchorjs.element || 'h1,h2,h3,h4,h5,h6').split(',');
    var res = [];
    for (var item of el) {
      res.push('.markdown-body > ' + item.trim());
    }
    if (CONFIG.anchorjs.placement === 'left') {
      window.anchors.options.class = 'anchorjs-link-left';
    }
    window.anchors.add(res.join(', '));

    Fluid.events.registerRefreshCallback(function() {
      if ('anchors' in window) {
        anchors.removeAll();
        var el = (CONFIG.anchorjs.element || 'h1,h2,h3,h4,h5,h6').split(',');
        var res = [];
        for (var item of el) {
          res.push('.markdown-body > ' + item.trim());
        }
        if (CONFIG.anchorjs.placement === 'left') {
          anchors.options.class = 'anchorjs-link-left';
        }
        anchors.add(res.join(', '));
      }
    });
  });
</script>


  
<script>
  Fluid.utils.createScript('https://lib.baomitu.com/fancybox/3.5.7/jquery.fancybox.min.js', function() {
    Fluid.plugins.fancyBox();
  });
</script>


  <script>Fluid.plugins.imageCaption();</script>

  <script  src="/js/local-search.js" ></script>

  <script defer src="https://busuanzi.ibruce.info/busuanzi/2.3/busuanzi.pure.mini.js" ></script>





<!-- 主题的启动项，将它保持在最底部 -->
<!-- the boot of the theme, keep it at the bottom -->
<script  src="/js/boot.js" ></script>


  

  <noscript>
    <div class="noscript-warning">博客在允许 JavaScript 运行的环境下浏览效果更佳</div>
  </noscript>
</body>
</html>

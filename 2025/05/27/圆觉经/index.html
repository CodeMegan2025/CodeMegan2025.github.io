

<!DOCTYPE html>
<html lang="zh-CN" data-default-color-scheme=auto>



<head>
  <meta charset="UTF-8">

  <link rel="apple-touch-icon" sizes="76x76" href="/img/fluid.png">
  <link rel="icon" href="/img/fluid.png">
  

  <meta name="viewport" content="width=device-width, initial-scale=1.0, maximum-scale=5.0, shrink-to-fit=no">
  <meta http-equiv="x-ua-compatible" content="ie=edge">
  
  <meta name="theme-color" content="#2f4154">
  <meta name="author" content="CodeMegan">
  <meta name="keywords" content="">
  
    <meta name="description" content="■唐·佛陀多罗译   &emsp;&emsp;如是我闻，一时婆伽婆，入于神通大光明藏，三昧正受，一切如来光严住持，是诸众生，清净觉地，身心寂灭平等本际，圆满十方，不二随顺，于不二境，现诸净土，与大菩萨摩诃萨十万人俱，其名曰：文殊师利菩萨、普贤菩萨、普眼菩萨、金刚藏菩萨、弥勒菩萨、清净慧菩萨、威德自在菩萨、辩音菩萨、净诸业障菩萨、普觉菩萨、圆觉菩萨、贤善首菩萨等而为上首，与诸眷属，皆入三昧，同住如">
<meta property="og:type" content="article">
<meta property="og:title" content="大方广圆觉修多罗了义经">
<meta property="og:url" content="http://example.com/2025/05/27/%E5%9C%86%E8%A7%89%E7%BB%8F/index.html">
<meta property="og:site_name" content="鹿苑精舍">
<meta property="og:description" content="■唐·佛陀多罗译   &emsp;&emsp;如是我闻，一时婆伽婆，入于神通大光明藏，三昧正受，一切如来光严住持，是诸众生，清净觉地，身心寂灭平等本际，圆满十方，不二随顺，于不二境，现诸净土，与大菩萨摩诃萨十万人俱，其名曰：文殊师利菩萨、普贤菩萨、普眼菩萨、金刚藏菩萨、弥勒菩萨、清净慧菩萨、威德自在菩萨、辩音菩萨、净诸业障菩萨、普觉菩萨、圆觉菩萨、贤善首菩萨等而为上首，与诸眷属，皆入三昧，同住如">
<meta property="og:locale" content="zh_CN">
<meta property="article:published_time" content="2025-05-27T14:24:00.000Z">
<meta property="article:modified_time" content="2025-05-27T18:50:59.616Z">
<meta property="article:author" content="CodeMegan">
<meta property="article:tag" content="佛经">
<meta property="article:tag" content="大乘">
<meta property="article:tag" content="圆觉经">
<meta name="twitter:card" content="summary_large_image">
  
  
    <meta name="referrer" content="no-referrer-when-downgrade">
  
  
  <title>大方广圆觉修多罗了义经 - 鹿苑精舍</title>

  <link  rel="stylesheet" href="https://lib.baomitu.com/twitter-bootstrap/4.6.1/css/bootstrap.min.css" />



  <link  rel="stylesheet" href="https://lib.baomitu.com/github-markdown-css/4.0.0/github-markdown.min.css" />

  <link  rel="stylesheet" href="https://lib.baomitu.com/hint.css/2.7.0/hint.min.css" />

  <link  rel="stylesheet" href="https://lib.baomitu.com/fancybox/3.5.7/jquery.fancybox.min.css" />



<!-- 主题依赖的图标库，不要自行修改 -->
<!-- Do not modify the link that theme dependent icons -->

<link rel="stylesheet" href="//at.alicdn.com/t/c/font_1749284_5i9bdhy70f8.css">



<link rel="stylesheet" href="//at.alicdn.com/t/c/font_1736178_k526ubmyhba.css">


<link  rel="stylesheet" href="/css/main.css" />


  <link id="highlight-css" rel="stylesheet" href="/css/highlight.css" />
  
    <link id="highlight-css-dark" rel="stylesheet" href="/css/highlight-dark.css" />
  




  <script id="fluid-configs">
    var Fluid = window.Fluid || {};
    Fluid.ctx = Object.assign({}, Fluid.ctx)
    var CONFIG = {"hostname":"example.com","root":"/","version":"1.9.8","typing":{"enable":true,"typeSpeed":70,"cursorChar":"_","loop":false,"scope":[]},"anchorjs":{"enable":true,"element":"h1,h2,h3,h4,h5,h6","placement":"left","visible":"hover","icon":""},"progressbar":{"enable":true,"height_px":3,"color":"#29d","options":{"showSpinner":false,"trickleSpeed":100}},"code_language":{"enable":true,"default":"TEXT"},"copy_btn":true,"image_caption":{"enable":true},"image_zoom":{"enable":true,"img_url_replace":["",""]},"toc":{"enable":true,"placement":"right","headingSelector":"h1,h2,h3,h4,h5,h6","collapseDepth":0},"lazyload":{"enable":true,"loading_img":"/img/loading.gif","onlypost":false,"offset_factor":2},"web_analytics":{"enable":false,"follow_dnt":true,"baidu":null,"google":{"measurement_id":null},"tencent":{"sid":null,"cid":null},"leancloud":{"app_id":null,"app_key":null,"server_url":null,"path":"window.location.pathname","ignore_local":false},"umami":{"src":null,"website_id":null,"domains":null,"start_time":"2024-01-01T00:00:00.000Z","token":null,"api_server":null}},"search_path":"/local-search.xml","include_content_in_search":true};

    if (CONFIG.web_analytics.follow_dnt) {
      var dntVal = navigator.doNotTrack || window.doNotTrack || navigator.msDoNotTrack;
      Fluid.ctx.dnt = dntVal && (dntVal.startsWith('1') || dntVal.startsWith('yes') || dntVal.startsWith('on'));
    }
  </script>
  <script  src="/js/utils.js" ></script>
  <script  src="/js/color-schema.js" ></script>
  


  
<meta name="generator" content="Hexo 7.3.0"></head>


<body>
  

  <header>
    

<div class="header-inner" style="height: 70vh;">
  <nav id="navbar" class="navbar fixed-top  navbar-expand-lg navbar-dark scrolling-navbar">
  <div class="container">
    <a class="navbar-brand" href="/">
      <strong>鹿苑精舍</strong>
    </a>

    <button id="navbar-toggler-btn" class="navbar-toggler" type="button" data-toggle="collapse"
            data-target="#navbarSupportedContent"
            aria-controls="navbarSupportedContent" aria-expanded="false" aria-label="Toggle navigation">
      <div class="animated-icon"><span></span><span></span><span></span></div>
    </button>

    <!-- Collapsible content -->
    <div class="collapse navbar-collapse" id="navbarSupportedContent">
      <ul class="navbar-nav ml-auto text-center">
        
          
          
          
          
            <li class="nav-item">
              <a class="nav-link" href="/" target="_self">
                <i class="iconfont icon-home-fill"></i>
                <span>首页</span>
              </a>
            </li>
          
        
          
          
          
          
            <li class="nav-item dropdown">
              <a class="nav-link dropdown-toggle" target="_self" href="javascript:;" role="button"
                 data-toggle="dropdown" aria-haspopup="true" aria-expanded="false">
                <i class="iconfont icon-category-fill"></i>
                <span>分类</span>
              </a>
              <div class="dropdown-menu" aria-labelledby="navbarDropdown">
                
                  
                  
                  
                  <a class="dropdown-item" href="https://codemegan2025.github.io/categories/30天考霸训练营/" target="_self">
                    
                    <span>30天考霸训练营</span>
                  </a>
                
                  
                  
                  
                  <a class="dropdown-item" href="https://codemegan2025.github.io/categories/西医/" target="_self">
                    
                    <span>西医</span>
                  </a>
                
                  
                  
                  
                  <a class="dropdown-item" href="https://codemegan2025.github.io/categories/中医/" target="_self">
                    
                    <span>中医</span>
                  </a>
                
                  
                  
                  
                  <a class="dropdown-item" href="https://codemegan2025.github.io/categories/佛经/" target="_self">
                    
                    <span>佛经</span>
                  </a>
                
              </div>
            </li>
          
        
          
          
          
          
            <li class="nav-item">
              <a class="nav-link" href="/archives/" target="_self">
                <i class="iconfont icon-archive-fill"></i>
                <span>归档</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/tags/" target="_self">
                <i class="iconfont icon-tags-fill"></i>
                <span>标签</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/about/" target="_self">
                <i class="iconfont icon-user-fill"></i>
                <span>关于</span>
              </a>
            </li>
          
        
          
          
          
          
            <li class="nav-item">
              <a class="nav-link" href="/links/" target="_self">
                <i class="iconfont icon-link-fill"></i>
                <span>友链</span>
              </a>
            </li>
          
        
        
          <li class="nav-item" id="search-btn">
            <a class="nav-link" target="_self" href="javascript:;" data-toggle="modal" data-target="#modalSearch" aria-label="Search">
              <i class="iconfont icon-search"></i>
            </a>
          </li>
          
        
        
          <li class="nav-item" id="color-toggle-btn">
            <a class="nav-link" target="_self" href="javascript:;" aria-label="Color Toggle">
              <i class="iconfont icon-dark" id="color-toggle-icon"></i>
            </a>
          </li>
        
      </ul>
    </div>
  </div>
</nav>

  

<div id="banner" class="banner" parallax=true
     style="background: url('/img/default.png') no-repeat center center; background-size: cover;">
  <div class="full-bg-img">
    <div class="mask flex-center" style="background-color: rgba(0, 0, 0, 0.3)">
      <div class="banner-text text-center fade-in-up">
        <div class="h2">
          
            <span id="subtitle" data-typed-text="大方广圆觉修多罗了义经"></span>
          
        </div>

        
          
  <div class="mt-3">
    
      <span class="post-meta mr-2">
        <i class="iconfont icon-author" aria-hidden="true"></i>
        CodeMegan
      </span>
    
    
      <span class="post-meta">
        <i class="iconfont icon-date-fill" aria-hidden="true"></i>
        <time datetime="2025-05-27 22:24" pubdate>
          2025年5月27日 晚上
        </time>
      </span>
    
  </div>

  <div class="mt-1">
    
      <span class="post-meta mr-2">
        <i class="iconfont icon-chart"></i>
        
          12k 字
        
      </span>
    

    
      <span class="post-meta mr-2">
        <i class="iconfont icon-clock-fill"></i>
        
        
        
          102 分钟
        
      </span>
    

    
    
      
        <span id="busuanzi_container_page_pv" style="display: none">
          <i class="iconfont icon-eye" aria-hidden="true"></i>
          <span id="busuanzi_value_page_pv"></span> 次
        </span>
        

      
    
  </div>


        
      </div>

      
    </div>
  </div>
</div>

</div>

  </header>

  <main>
    
      

<div class="container-fluid nopadding-x">
  <div class="row nomargin-x">
    <div class="side-col d-none d-lg-block col-lg-2">
      

    </div>

    <div class="col-lg-8 nopadding-x-md">
      <div class="container nopadding-x-md" id="board-ctn">
        <div id="board">
          <article class="post-content mx-auto">
            <h1 id="seo-header">大方广圆觉修多罗了义经</h1>
            
            
              <div class="markdown-body">
                
                <div style="text-align: right;">
■唐·佛陀多罗译
</div>

<p><strong>&emsp;&emsp;如是我闻，一时婆伽婆，入于神通大光明藏，三昧正受，一切如来光严住持，是诸众生，清净觉地，身心寂灭平等本际，圆满十方，不二随顺，于不二境，现诸净土，与大菩萨摩诃萨十万人俱，其名曰：文殊师利菩萨、普贤菩萨、普眼菩萨、金刚藏菩萨、弥勒菩萨、清净慧菩萨、威德自在菩萨、辩音菩萨、净诸业障菩萨、普觉菩萨、圆觉菩萨、贤善首菩萨等而为上首，与诸眷属，皆入三昧，同住如来平等法会。</strong></p>
<h3 id="文殊菩萨章"><a href="#文殊菩萨章" class="headerlink" title="文殊菩萨章"></a>文殊菩萨章</h3><p><strong>&emsp;&emsp;于是文殊师利菩萨在大众中，即从座起，顶礼佛足，右绕三匝，长跪叉手而白佛言：大悲世尊，愿为此会诸来法众，说于如来本起清净，因地法行，及说菩萨于大乘中发清净心，远离诸病，能使未来末世众生求大乘者，不堕邪见。作是语已，五体投他，如是三请，终而复始。</strong></p>
<p><strong>&emsp;&emsp;尔时世尊告文殊师利菩萨言：善哉善哉，善男子，汝等乃能为诸菩萨，咨询如来因地法行，及为末世一切众生求大乘者，得正住持，不堕邪见，汝今谛听，当为汝说。时文殊师利菩萨奉教欢喜，及诸大众默然而听。</strong></p>
<p><strong>&emsp;&emsp;善男子，无上法王，有大陀罗尼门，名为圆觉，流出一切清净真如，菩提涅槃及波罗密，教授菩萨，一切如来本起因地，皆依圆照清净觉相，永断无明，方成佛道，云何无明。</strong></p>
<p><strong>&emsp;&emsp;善男子，一切众生从无始来，种种颠倒，犹如迷人，四方易处，妄认四大为自身相，六尘缘影为自心相，譬彼病目，见空中华及第二月。</strong></p>
<p><strong>&emsp;&emsp;善男子，空实无华，病者妄执，由妄执故，非唯惑此虚空自性，亦复迷彼实华生处，由此妄有轮转生死，故名无明。善男子，此无明者，非实有体，如梦中人，梦时非无，及至于醒，了无所得。如众空华，灭于虚空，不可说言有定灭处，何以故，无生处故。一切众生于无生中，妄见生灭，是故说名轮转生死。</strong></p>
<p><strong>&emsp;&emsp;善男子，如来因地修圆觉者，知是空华，即无轮转，亦无身心受彼生死，非作故无，本性无故，彼知觉者，犹如虚空，知虚空者，即空华相，亦不可说无知觉性，有无俱遣，是则名为净觉随顺，何以故，虚空性故，常不动故，如来藏中无起灭故，无知见故，如法界性，究竟圆满遍十方故，是则名为因地法行。菩萨因此于大乘中，发清净心，末世众生，依此修行，不堕邪见。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>文殊汝当知，一切诸如来。</strong><br><strong>从于本因地，皆以智慧觉。</strong><br><strong>了达于无明，知彼如空华，</strong><br><strong>即能免流转，又如梦中人，</strong><br><strong>醒时不可得，觉者如虚空。</strong><br><strong>平等不动转，觉遍十方界。</strong><br><strong>即得成佛道，众幻灭无处。</strong><br><strong>成道亦无得，本性圆满故。</strong><br><strong>菩萨于此中，能发菩提心。</strong><br><strong>末世诸众生，修此免邪见。</strong></p>
<h3 id="普贤菩萨章"><a href="#普贤菩萨章" class="headerlink" title="普贤菩萨章"></a>普贤菩萨章</h3><p><strong>&emsp;&emsp;于是普贤菩萨在大众中，即从座起，顶礼佛足，右绕三匝，长跪叉手而白佛言：大悲世尊，愿为此会诸菩萨众，及为末世一切众生，修大乘者，闻此圆觉清净境界，云何修行。</strong></p>
<p><strong>&emsp;&emsp;世尊，若彼众生知如幻者，身心亦幻，云何以幻还修于幻，若诸幻性一切尽灭，则无有心，谁为修行，云何复说修行如幻。若诸众生，本不修行，于生死中常居幻化，曾不了知如幻境界，令妄想心云何解脱，愿为末世一切众生，作何方便渐次修习，令诸众生永离诸幻。作是语已，五体投地，如是三请，终而复始。</strong></p>
<p><strong>&emsp;&emsp;尔时世尊告普贤菩萨言：善哉善哉，善男子，汝等乃能为诸菩萨及末世众生，修习菩萨如幻三昧，方便渐次，令诸众生得离诸幻，汝今谛听，当为汝说。</strong></p>
<p><strong>&emsp;&emsp;时普贤菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切众生，种种幻化，皆生如来圆觉妙心，犹如空华，从空而有，幻华虽灭，空性不坏，众生幻心，还依幻灭，诸幻尽灭，觉心不动，依幻说觉，亦名为幻，若说有觉，犹未离幻，说无觉者，亦复如是，是故幻灭，名为不动。</strong></p>
<p><strong>&emsp;&emsp;善男子，一切菩萨，及末世众生，应当远离一切幻化虚妄境界，由坚执持远离心故，心如幻者，亦复远离，远离为幻，亦复远离，离远为幻，亦复远离，得无所离，即除诸幻，譬如钻火，两木相因，火出木尽，灰飞烟灭，以幻修幻，亦复如是，诸幻虽尽，不入断灭。</strong></p>
<p><strong>&emsp;&emsp;善男子，知幻即离不作方便，离幻即觉，亦无渐次，一切菩萨及末世众生，依此修行，如是乃能永离诸幻。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>普贤汝当知，一切诸众生。</strong><br><strong>无始幻无明，皆从诸如来。</strong><br><strong>圆觉心建立，犹如虚空华。</strong><br><strong>依空而有相，空华若复灭。</strong><br><strong>虚空本不动，幻从诸觉生。</strong><br><strong>幻灭觉圆满，觉心不动故。</strong><br><strong>若彼诸菩萨，及末世众生。</strong><br><strong>常应远离幻，诸幻悉皆离。</strong><br><strong>如木中生火，木尽火还灭。</strong><br><strong>觉则无渐次，方便亦如是。</strong></p>
<h3 id="普眼菩萨章"><a href="#普眼菩萨章" class="headerlink" title="普眼菩萨章"></a>普眼菩萨章</h3><p><strong>&emsp;&emsp;于是普眼菩萨在大众中，即从座起，顶礼佛足，右绕三匝，长跪叉手而白佛言：大悲世尊，愿为此会诸菩萨众，及为末世一切众生，演说菩萨修行渐次，云何思惟，云何住持，众生未悟，作何方便普令开悟，世尊若彼众生无正方便，及正思惟，闻佛如来说此三昧，心生迷闷，即于圆觉不能悟入，愿与慈悲，为我等辈及末世众生，假说方便。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告普眼菩萨言：善哉善哉，善男子，汝等乃能为诸菩萨及末世众生，问于如来修行渐次，思惟住持，乃至假说种种方便，汝今谛听，当为汝说。时普眼菩萨奉教欢喜，及诸大众默然而听。</strong></p>
<p><strong>&emsp;&emsp;时普眼菩萨奉教欢喜，及诸大众默然而听。</strong></p>
<p><strong>&emsp;&emsp;善男子，彼新学菩萨，及末世众生，欲求如来净圆觉心，应当正念远离诸幻，先依如来奢摩他行，坚持禁戒，安处徒众，宴坐静室，恒作是念，我今此身，四大和合，所谓发毛爪齿，皮肉筋骨，髓脑垢色，皆归于地，唾涕脓血，津液涎沫，痰泪精气，大小便利，皆归于水，暖气归火，动转当风，四大各离，今者妄身，当在何处，即知此身，毕竟无体，和合为相，实同幻化，四缘假合，妄有六根，六根四大，中外合成，妄有缘气，于中积聚，似有缘相，假名为心。</strong></p>
<p><strong>&emsp;&emsp;善男子，此虚妄心，若无六尘，则不能有，四大分解，无尘可得，于中缘尘，各归散灭，毕竟无有缘心可见。</strong></p>
<p><strong>&emsp;&emsp;善男子，彼之众生幻身灭故，幻心亦灭，幻心灭故，幻尘亦灭，幻尘灭故，幻灭亦灭，幻灭灭故，非幻不灭，譬如磨镜，垢尽明现。</strong></p>
<p><strong>&emsp;&emsp;善男子，当知身心，皆为幻垢，垢相永灭，十方清净。</strong></p>
<p><strong>&emsp;&emsp;善男子，譬如清净摩尼宝珠，映于五色，随方各现，诸愚痴者，见彼摩尼，实有五色。</strong></p>
<p><strong>&emsp;&emsp;善男子，圆觉净性，现于身心，随类各应，彼愚痴者，说净圆觉，实有如是身心自相，亦复如是，由此不能远于幻化，是故我说身心幻垢，对离幻垢，说名菩萨，垢尽对除，即无对垢及说名者。</strong></p>
<p><strong>&emsp;&emsp;善男子，此菩萨及末世众生，证得诸幻灭影像故，尔时便得无方清净，无边虚空觉所显发，觉圆明故，显心清净，心清净故，见尘清净，见清净故，眼根清净，根清净故，眼识清净，识清净故，闻尘清净，闻清净故，耳根清净，根清净故，耳识清净，识清净故，觉尘清净，如是乃至鼻舌身意，亦复如是。</strong></p>
<p><strong>&emsp;&emsp;善男子，根清净故，色尘清净，色清净故，声尘清净，香味触法，亦复如是。</strong></p>
<p><strong>&emsp;&emsp;善男子，六尘清净故，地大清净，地清净故，水大清净，火大风大，亦复如是。</strong></p>
<p><strong>&emsp;&emsp;善男子，四大清净故，十二处十八界，二十五有清净，彼清净故，十力，四无所畏，四无碍智，佛十八不共法，三十七助道品清净，如是乃至八万四千陀罗尼门，一切清净。</strong></p>
<p><strong>&emsp;&emsp;善男子，一切实相性清净故，一身清净，一身清净故，多身清净，多身清净故，如是乃至十方众生圆觉清净。</strong></p>
<p><strong>&emsp;&emsp;善男子，一世界清净故，多世界清净，多世界清净故，如是乃至尽于虚空，圆裹三世，一切平等清净不动。</strong></p>
<p><strong>&emsp;&emsp;善男子，虚空如是平等不动，当知觉性平等不动，四大不动故，当知觉性平等不动，如是乃至八万四千陀罗尼门平等不动，当知觉性平等不动。</strong></p>
<p><strong>&emsp;&emsp;善男子，觉性圆满清净不动圆无际故，当知六根遍满法界，根遍满故，当知六尘遍满法界。尘遍满故，当知四大遍满法界，如是乃至陀罗尼门遍满法界。</strong></p>
<p><strong>&emsp;&emsp;善男子，由彼妙觉性遍满故，根性尘性无坏无杂，根尘无坏故，如是乃至陀罗尼门无坏无杂，如百千灯光照一室，其光遍满无坏无杂。</strong></p>
<p><strong>&emsp;&emsp;善男子，觉成就故，当知菩萨不与法缚，不求法脱，不厌生死，不爱涅槃，不敬持戒，不憎毁禁，不重久习，不轻初学。何以故，一切觉故，譬如眼光晓了前境，其光圆满，得无憎爱。何以故，光体无二，无憎爱故。</strong></p>
<p><strong>&emsp;&emsp;善男子，此菩萨及末世众生，修习此心得成就者，于此无修亦无成就，圆觉普照，寂灭无二，于中百千万亿阿僧祇不可说恒河沙诸佛世界，犹如空华，乱起乱灭，不即不离，无缚无脱，始知众生本来成佛，生死涅槃，犹如昨梦。</strong></p>
<p><strong>&emsp;&emsp;善男子，如昨梦故，当知生死及与涅槃，无起无灭，无来无去，其所证者，无得无失，无取无舍，其能证者，无作无止，无任无灭，于此证中，无能无所，毕竟无证，亦无证者，一切法性平等不坏。</strong></p>
<p><strong>&emsp;&emsp;善男子，彼诸菩萨如是修行，如是渐次，如是思惟，如是住持，如是方便，如是开悟，求如是法，亦不迷闷。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>普眼汝当知，一切诸众生。</strong><br><strong>身心皆如幻，身相属四大。</strong><br><strong>心性归六尘，四大体各离。</strong><br><strong>谁为和合者，如是渐修行。</strong><br><strong>一切悉清净，不动遍法界。</strong><br><strong>无作止任灭，亦无能证者。</strong><br><strong>一切佛世界，犹如虚空华。</strong><br><strong>三世悉平等，毕竟无来去。</strong><br><strong>初发心菩萨，及末世众生。</strong><br><strong>欲求入佛道，应如是修习。</strong></p>
<h3 id="金刚藏菩萨章"><a href="#金刚藏菩萨章" class="headerlink" title="金刚藏菩萨章"></a>金刚藏菩萨章</h3><p><strong>&emsp;&emsp;于是金刚藏菩萨在大众中，即从座起，顶礼佛足，右绕三匝，长跪叉手。而白佛言：大悲世尊，善为一切诸菩萨众，宣扬如来圆觉清净大陀罗尼，因地法行渐次方便，与诸众生，开发蒙昧，在会法众，承佛慈诲，幻翳朗然，慧目清净。世尊，若诸众生本来成佛，何故复有一切无明，若诸无明众生本有，何因缘故，如来复说本来成佛，十方众生本成佛道，后起无明，一切如来，何时复生一切烦恼，惟愿不舍无遮大慈，为诸菩萨开秘密藏，及为末世一切众生，得闻如是修多罗教，了义法门，永断疑悔。作是语已，五体投地，如是三请，终而复始。</strong></p>
<p><strong>&emsp;&emsp;尔时世尊告金刚藏菩萨言：善哉善哉，善男子，汝等乃能为诸菩萨及末世众生，问于如来甚深秘密究竟方便，是诸菩萨最上教诲，了义大乘，能使十方修学菩萨，及诸末世一切众生，得决定信，永断疑悔，汝今谛听，当为汝说。</strong></p>
<p><strong>&emsp;&emsp;时金刚藏菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切世界，始终生灭，前后有无，聚散起止，念念相续，循环往复，种种取舍，皆是轮回，未出轮回，而辩圆觉，彼圆觉性即同流转，若免轮回，无有是处，譬如动目，能摇湛水，又如定眼，由回转火，云驶月运，舟行岸移，亦复如是。</strong></p>
<p><strong>&emsp;&emsp;善男子，诸旋未息，彼物先住，尚不可得，何况轮转生死垢心，曾未清净，观佛圆觉而不旋复，是故汝等，便生三惑。</strong></p>
<p><strong>&emsp;&emsp;善男子，譬如幻翳，妄见空华，幻翳若除，不可说言此翳已灭，何时更起一切诸翳。何以故，翳华二法，非相待故，亦如空华灭于空时，不可说言虚空何时更起空华。何以故，空本无华，非起灭故，生死涅槃，同于起灭，妙觉圆照，离于华翳。</strong></p>
<p><strong>&emsp;&emsp;善男子，当知虚空非是暂有，亦非暂无，况复如来圆觉随顺，而为虚空平等本性。</strong></p>
<p><strong>&emsp;&emsp;善男子，如销金矿，金非销有，既巳成金，不重为矿，经无穷时，金性不坏，不应说言本非成就，如来圆觉，亦复如是。</strong></p>
<p><strong>&emsp;&emsp;善男子，一切如来妙圆觉心本无菩提及与涅槃，亦无成佛及不成佛，无妄轮回及非轮回。</strong></p>
<p><strong>&emsp;&emsp;善男子，但诸声闻所圆境界，身心语言皆悉断灭，终不能至彼之亲证，所现涅槃，何况能以有思惟心，测度如来圆觉境界，如取萤火烧须弥山终不能著，以轮回心生轮回见，入于如来大寂灭海，终不能至。是故我说一切菩萨及末世众生，先断无始轮回根本。</strong></p>
<p><strong>&emsp;&emsp;善男子，有作思惟从有心起，皆是六尘妄想缘气，非实心体，已如空华，用此思惟辩于佛境，犹如空华复结空果，辗转妄想，无有是处。</strong></p>
<p><strong>&emsp;&emsp;善男子，虚妄浮心，多诸巧见，不能成就圆觉方便，如是分别，非为正问。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>金刚藏当知，如来寂灭性。</strong><br><strong>未曾有始终，若以轮回心。</strong><br><strong>思惟即旋复，但至轮回际。</strong><br><strong>不能入佛海，譬如销金矿。</strong><br><strong>金非销故有，虽复本来金。</strong><br><strong>终以销成就，一成真金体。</strong><br><strong>不复重为矿，生死与涅槃。</strong><br><strong>凡夫及诸佛，同为空华相。</strong><br><strong>思惟犹幻化，何况诘虚妄。</strong><br><strong>若能了此心，然后求圆觉。</strong></p>
<h3 id="弥勒菩萨章"><a href="#弥勒菩萨章" class="headerlink" title="弥勒菩萨章"></a>弥勒菩萨章</h3><p><strong>&emsp;&emsp;于是弥勒菩萨在大众中，即从座起，顶礼佛足，右绕三匝，长跪叉手，而白佛言：大悲世尊，广为菩萨开秘密藏，令诸大众深悟轮回，分别邪正，能施末世一切众生，无畏道眼于大涅槃，生决定信，无复重随轮转境界，起循环见。</strong></p>
<p><strong>&emsp;&emsp;世尊，若诸菩萨及末世众生，欲游如来大寂灭海，云何当断轮回根本，于诸轮回有几种性，修佛菩提，几等差别，回入尘劳，当设几种教化方便，度诸众生，惟愿不舍救世大悲，令诸修行一切菩萨，及末世众生，慧目肃清照耀心镜，圆悟如来无上知见。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告弥勒菩萨言：善哉善哉，善男子，汝等乃能为诸菩萨及末世众生，请问如来深奥秘密微妙之义，令诸菩萨洁清慧目，及令一切末世众生，永断轮回，心悟实相，具无生忍，汝今谛听，当为汝说。</strong></p>
<p><strong>&emsp;&emsp;时弥勒菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切众生从无始际，由有种种恩爱贪欲，故有轮回，若诸世界一切种性，卵生、胎生、湿生、化生，皆因婬欲而正性命，当知轮回，爱为根本，由有诸欲助发爱性，是故能令生死相续，欲因爱生，命因欲有，众生爱命，还依欲本，爱欲为因，爱命为果，由于欲境，起诸违顺，境背爱心而生憎嫉，造种种业，是故复生地狱饿鬼。知欲可厌，爱厌业道，舍恶乐善，复现天人，又知诸爱可厌恶故，弃爱乐舍，还滋爱本，便现有为增上善果，皆轮回故，不成圣道。是故众生欲脱生死，免诸轮回，先断贪欲，及除爱渴。</strong></p>
<p><strong>&emsp;&emsp;善男子，菩萨变化示现世间，非爱为本，但以慈悲令彼舍爱，假诸贪欲而入生死，若诸末世一切众生，能舍诸欲及除憎爱，永断轮回，勤求如来圆觉境界，于清净心便得开悟。</strong></p>
<p><strong>&emsp;&emsp;善男子，一切众生由本贪欲，发挥无明，显出五性差别不等，依二种障而现深浅。云何二障，一者理障，碍正知见，二者事障，续诸生死；云何五性。</strong></p>
<p><strong>&emsp;&emsp;善男子，若此二障未得断灭，名未成佛，若诸众生永舍贪欲，先除事障未断理障，但能悟入声闻缘觉，未能显住菩萨境界。</strong></p>
<p><strong>&emsp;&emsp;善男子，若诸末世一切众生，欲泛如来大圆觉海，先当发愿勤断二障，二障巳伏，即能悟入菩萨境界，若事理障已永断灭，即入如来微妙圆觉，满足菩提及大涅槃。</strong></p>
<p><strong>&emsp;&emsp;善男子，一切众生皆证圆觉，逢善知识，依彼所作因地法行，尔时修习，便有顿渐，若遇如来无上菩提正修行路，根无大小，皆成佛果，若诸众生虽求善友，遇邪见者未得正悟，是则名为外道种性，邪师过谬，非众生咎，是名众生五性差别。</strong></p>
<p><strong>&emsp;&emsp;善男子，菩萨唯以大悲方便，入诸世间，开发未悟，乃至示现种种形相，逆顺境界，与其同事，化令成佛，皆依无始清净愿力，若诸末世一切众生，于大圆觉起增上心，当发菩萨清净大愿，应作是言。</strong></p>
<p><strong>&emsp;&emsp;愿我今者住佛圆觉，求善知识，莫值外道，及与二乘，依愿修行，渐断诸障，障尽愿满，便登解脱清净法殿，证大圆觉妙庄严城。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>弥勒汝当知，一切诸众生。</strong><br><strong>不得大解脱，皆由贪欲故。</strong><br><strong>堕落于生死，若能断憎爱。</strong><br><strong>及与贪嗔痴，不因差别性。</strong><br><strong>皆得成佛道，二障永销灭。</strong><br><strong>求师得正悟，随顺菩萨愿。</strong><br><strong>依止大涅槃，十方诸菩萨。</strong><br><strong>皆以大悲愿，示现入生死。</strong><br><strong>现在修行者，及末世众生，</strong><br><strong>勤断诸爱见，便归大圆觉。</strong></p>
<h3 id="清净慧菩萨"><a href="#清净慧菩萨" class="headerlink" title="清净慧菩萨"></a>清净慧菩萨</h3><p><strong>&emsp;&emsp;于是清净慧菩萨在大众中，即从座起，顶礼佛足，右绕三匝，长跪叉手，而白佛言：大悲世尊，为我等辈，广说如是不思议事，本所不见，本所不闻，我等今者蒙佛善诱，身心泰然，得大饶益，愿为诸来一切法众，重宣法王圆满觉性，一切众生及诸菩萨如来世尊，所证所得，云何差别，令末世众生闻此圣教，随顺开悟，渐次能入。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告清净慧菩萨言：善哉善哉，善男子，汝等乃能为末世众生，请问如来渐次差别，汝今谛听，当为汝说。时清净慧菩萨奉教欢喜，及诸大众默然而听。</strong></p>
<p><strong>&emsp;&emsp;善男子，圆觉自性，非性性有，循诸性起，无取无证，于实相中，实无菩萨及诸众生。何以故，菩萨众生皆是幻化，幻化灭故，无取证者，譬如眼根，不自见眼，性自平等，无平等者，众生迷倒，未能除灭一切幻化，于灭未灭，妄功用中，便显差别，若得如来寂灭随顺，实无寂灭及寂灭者。</strong></p>
<p><strong>&emsp;&emsp;善男子，一切众生从无始来，由妄想我，及爱我者，曾不自知念念生灭，故起憎爱耽著五欲，若遇善友，教令开悟净圆觉性，发明起灭，即知此生，性自劳虑，若复有人劳虑永断，得法界净，即彼净解为自障碍，故于圆觉而不自在，此名凡夫随顺觉性。</strong></p>
<p><strong>&emsp;&emsp;善男子，一切菩萨见解为碍，虽断解碍，犹住见觉，觉碍为碍而不自在，此名菩萨未入地者随顺觉性。</strong></p>
<p><strong>&emsp;&emsp;善男子，有照有觉，俱名障碍，是故菩萨常觉不住，照与照者，同时寂灭，譬如有人自断其首，首巳断故，无能断者则以碍心自灭诸碍，碍已断灭，无灭碍者。修多罗教，如标月指，若复见月，了知所标毕竟非月，一切如来种种言说开示菩萨，亦复如是，此名菩萨已入地者随顺觉性。</strong></p>
<p><strong>&emsp;&emsp;善男子，一切障碍，即究竟觉，得念失念，无非解脱，成法破法，皆名涅槃，智慧愚痴，通为般若，菩萨外道所成就法，同是菩提，无明真如无异境界，诸戒定慧及婬怒痴，俱是梵行。众生国土，同一法性，地狱天宫，皆为净土，有性无性，齐成佛道，一切烦恼，毕竟解脱，法界海慧，照了诸相，犹如虚空，此名如来随顺觉性。</strong></p>
<p><strong>&emsp;&emsp;善男子，但诸菩萨及末世众生，居一切时不起妄念，于诸妄心亦不息灭，住妄想境不加了知，于无了知，不辩真实，彼诸众生闻是法门，信解受持不生惊畏，是则名为随顺觉性。</strong></p>
<p><strong>&emsp;&emsp;善男子，汝等当知，如是众生已曾供养百千万亿恒河沙诸佛，及大菩萨，植众德本，佛说是人，名为成就一切种智。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>清净慧当知，圆满菩提性。</strong><br><strong>无取亦无证，无菩萨众生。</strong><br><strong>觉与未觉时，渐次有差别。</strong><br><strong>众生为解碍，菩萨未离觉。</strong><br><strong>入地永寂灭，不住一切相。</strong><br><strong>大觉悉圆满，名为遍随顺。</strong><br><strong>末世诸众生，心不生虚妄。</strong><br><strong>佛说如是人，现世即菩萨。</strong><br><strong>供养恒沙佛，功德已圆满。</strong><br><strong>虽有多方便，皆名随顺智。</strong></p>
<h3 id="威德自在菩萨章"><a href="#威德自在菩萨章" class="headerlink" title="威德自在菩萨章"></a>威德自在菩萨章</h3><p><strong>&emsp;&emsp;于是威德自在菩萨在大众中，即从座起，顶礼佛足，右绕三匝，长跪叉手，而白佛言：大悲世尊，广为我等分别如是随顺觉性，令诸菩萨觉心光明，承佛圆音，不因修习而得善利。世尊，譬如大城，外有四门，随方来者非止一路，一切菩萨庄严佛国及成菩提，非一方便，唯愿世尊广为我等，宣说一切方便渐次，并修行人总有几种，令此会菩萨，及末世众生求大乘者，速得开悟，游戏如来大寂灭海。作是语已，五体投地，如是三请，终而复始。</strong></p>
<p><strong>&emsp;&emsp;尔时世尊告威德自在菩萨言：善哉善哉，善男子，汝等乃能为诸菩萨及末世众生问于如来知是方便，汝今谛听，当为汝说。</strong></p>
<p><strong>&emsp;&emsp;时威德自在菩萨奉教欢喜，及诸大众默然而听。</strong></p>
<p><strong>&emsp;&emsp;善男子，无上妙觉，遍诸十方，出生如来与一切法，同体平等，于诸修行实无有二，方便随顺其数无量，圆摄所归，循性差别，当有三种。</strong></p>
<p><strong>&emsp;&emsp;善男子，若诸菩萨悟净圆觉，以净觉心，取静为行，由澄诸念，觉识烦动，静慧发生，身心客尘从此永灭，便能内发寂静轻安，由寂静故，十方世界诸如来心，于中显现，如镜中像，此方便者，名奢摩他。</strong></p>
<p><strong>&emsp;&emsp;善男子，若诸菩萨悟净圆觉，以净觉心，知觉心性及与根尘，皆因幻化，即起诸幻以除幻者，变化诸幻而开幻众，由起幻故，便能内发大悲轻安，一切菩萨从此起行，渐次增进，彼观幻者非同幻故，非同幻观，皆是幻故，幻相永离是诸菩萨所圆妙行，如土长苗，此方便者，名三摩钵提。</strong></p>
<p><strong>&emsp;&emsp;善男子，若诸菩萨悟净圆觉，以净觉心，不取幻化及诸静相，了知身心皆为挂碍，无知觉明，不依诸碍，永得超过碍无碍境，受用世界及与身心，相在尘域，如器中锽，声出于外，烦恼涅槃不相留碍，便能内发寂灭轻安，妙觉随顺寂灭境界，自他身心所不能及，众生寿命皆为浮想，此方便者，名为禅那。</strong></p>
<p><strong>&emsp;&emsp;善男子，此三法门，皆是圆觉亲近随顺，十方如来因此成佛，十方菩萨种种方便一切同异，皆依如是三种事业，若得圆证，即成圆觉。</strong></p>
<p><strong>&emsp;&emsp;善男子，假使有人修于圣道，教化成就百千万亿阿罗汉辟支佛果，不如有人闻此圆觉无碍法门，一刹那顷随顺修习。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>威德汝当知，无上大觉心。</strong><br><strong>本际无二相，随顺诸方便。</strong><br><strong>其数即无量，如来总开示。</strong><br><strong>便有三种类，寂静奢摩他。</strong><br><strong>如镜照诸像，如幻三摩提。</strong><br><strong>如苗渐增长，禅那唯寂灭。</strong><br><strong>如彼器中锽，三种妙法门。</strong><br><strong>皆是觉随顺，十方诸如来。</strong><br><strong>及诸大菩萨，因此得成道。</strong><br><strong>三事圆证故，名究竟涅槃。</strong></p>
<h3 id="辩音菩萨"><a href="#辩音菩萨" class="headerlink" title="辩音菩萨"></a>辩音菩萨</h3><p><strong>&emsp;&emsp;于是辩音菩萨在大众中，即从座起，顶礼佛足，右绕三匝，长跪叉手，而白佛言：大悲世尊，如是法门，甚为希有。世尊，此诸方便，一切菩萨于圆觉门，有几修习，愿为大众及末世众生，方便开示，今悟实相。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告辩音菩萨言：善哉善哉，善男子，汝等乃能为诸大众及末世众生，问于如来如是修习，汝今谛听，当为汝说。</strong></p>
<p><strong>&emsp;&emsp;时辩音菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切如来圆觉清净，本无修习及修习者，一切菩萨及末世众生，依于未觉幻力修习，尔时便有二十五种清净定轮</strong></p>
<p><em>1若诸菩萨唯取极静，由静力故，永断烦恼，究竟成就，不起于座，便入涅槃，此菩萨者，名单修奢摩他。</em></p>
<p><em>2若诸菩萨唯观如幻，以佛力故，变化世界，种种作用，备行菩萨，清净妙行，于陀罗尼，不失寂念，及诸静慧，此菩萨者，名单修三摩钵提。</em></p>
<p><em>3若诸菩萨唯灭诸幻，不取作用，独断烦恼，烦恼断尽，便证实相，此菩萨者，名单修禅那。</em></p>
<p><em>4若诸菩萨先取至静，以静慧心，照诸幻者，便于是中，起菩萨行，此菩萨者，名先修奢摩他，后修三摩钵提。</em></p>
<p><em>5若诸菩萨以静慧故，证至静性，便断烦恼，永出生死，此菩萨者，名先修奢摩他，后修禅那。</em></p>
<p><em>6若诸菩萨以寂静慧，复现幻力，种种变化，度诸众生，后断烦恼，而入寂灭，此菩萨者，名先修奢摩他，中修三摩钵提，后修禅那。</em></p>
<p><em>7若诸菩萨以至静力，断烦恼已，后起菩萨，清净妙行，度诸众生，此菩萨者，名先修奢摩他，中修禅那，后修三摩钵提。</em></p>
<p><em>8若诸菩萨以至静力，心断烦恼，复度众生，建立世界，此菩萨者，名先修奢摩他，齐修三摩钵提禅那。</em></p>
<p><em>9若诸菩萨以至静力，资发变化，后断烦恼，此菩萨者，名齐修奢摩他，三摩钵提，后修禅那。</em></p>
<p><em>10若诸菩萨以至静力，用资寂灭，后起作用，变化世界，此菩萨者，名齐修奢摩他禅那，后修三摩钵提。</em></p>
<p><em>11若诸菩萨以变化力，种种随顺，而取至静，此菩萨者，名先修三摩钵提，后修奢摩他。</em></p>
<p><em>12若诸菩萨以变化力，种种境界，而取寂灭，此菩萨者，名先修三摩钵提，后修禅那。</em></p>
<p><em>13若诸菩萨以变化力，而作佛事，安住寂静，而断烦恼，此菩萨者，名先修三摩钵提，中修奢摩他，后修禅那。</em></p>
<p><em>14若诸菩萨以变化力，无碍作用，断烦恼故，安住至静，此菩萨者，名先修三摩钵提，中修禅那，后修奢摩他。</em></p>
<p><em>15若诸菩萨以变化力，方便作用，至静寂灭，二俱随顺，此菩萨者，名先修三摩钵提，齐修奢摩他禅那。</em></p>
<p><em>16若诸菩萨以变化力，种种起用，资于至静，后断烦恼，此菩萨者，名齐修三摩钵提奢摩他，后修禅那。</em></p>
<p><em>17若诸菩萨以变化力，资于寂灭，后住清净，无作静虑，此菩萨者，名齐修三摩钵提禅那，后修奢摩他。</em></p>
<p><em>18若诸菩萨以寂灭力，而起至静，住于清净，此菩萨者，名先修禅那，后修奢摩他。</em></p>
<p><em>19若诸菩萨以寂灭力，而起作用，于一切境，寂用随顺，此菩萨者，名先修禅那，后修三摩钵提。</em></p>
<p><em>20若诸菩萨以寂灭力，种种自性，安于静虑，而起变化，此菩萨者，名先修禅那，中修奢摩他，后修三摩钵提。</em></p>
<p><em>21若诸菩萨以寂灭力，无作自性，起于作用，清净境界，归于静虑，此菩萨者，名先修禅那，中修三摩钵提，后修奢摩他。</em></p>
<p><em>22若诸菩萨以寂灭力，种种清净，而住静虑，起于变化，此菩萨者，名先修禅那，齐修奢摩他三摩钵提。</em></p>
<p><em>23若诸菩萨以寂灭力，资于至静，而起变化，此菩萨者，名齐修禅那奢摩他，后修三摩钵提。</em></p>
<p><em>24若诸菩萨以寂灭力，资于变化，而起至静，清明境慧，此菩萨者，名齐修禅那三摩钵提，后修奢摩他。</em></p>
<p><em>25若诸菩萨以圆觉慧，圆合一切，于诸性相，无离觉性，此菩萨者，名为圆修三种自性，清净随顺。</em></p>
<p><strong>&emsp;&emsp;善男子，是名菩萨二十五轮，一切菩萨修行如是，若诸菩萨及末世众生，依此轮者，当持梵行，寂静思惟，求哀忏悔，经三七日，于二十五轮各安标记，至心求哀，随手结取，依结开示，便知顿渐，一念疑悔，即不成就。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>辩音汝当知，一切诸菩萨。</strong><br><strong>无碍清净慧，皆依禅定生。</strong><br><strong>所谓奢摩他，三摩提禅那。</strong><br><strong>三法渐次修，有二十五种。</strong><br><strong>十方诸如来，三世修行者。</strong><br><strong>无不因此法，而得成菩提。</strong><br><strong>唯除顿觉人，并法不随顺。</strong><br><strong>一切诸菩萨，及末世众生。</strong><br><strong>常当持此轮，随顺勤修习。</strong><br><strong>依佛大悲力，不久证涅槃。</strong></p>
<h3 id="净诸业障菩萨章"><a href="#净诸业障菩萨章" class="headerlink" title="净诸业障菩萨章"></a>净诸业障菩萨章</h3><p><strong>&emsp;&emsp;于是净诸业障菩萨在大众中，即从座起，顶礼佛足，右绕三匝，长跪叉手，而白佛言：大悲世尊，为我等辈演说如是不思议事，一切如来因地行相，令诸大众得未曾有，睹见调御，历恒沙劫勤苦境界，一切功用，犹如一念，我等菩萨深自庆慰。</strong></p>
<p><strong>&emsp;&emsp;世尊，若此觉心本性清净，因何染污，使诸众生迷闷不入，唯愿如来广为我等，开悟法性，令此大众及末世众生，作将来眼。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告净诸业障菩萨言：善哉善哉，善男子，汝等乃能为诸大众及末世众生，咨问如来如是方便，汝今谛听，当为汝说。时净诸业障菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切众生从无始来，妄想执有我人众生，及与寿命，认四颠倒为实我体，由此便生憎爱二境，于虚妄体重执虚妄，二妄相依，生妄业道，有妄业故，妄见流转，厌流转者，妄见涅槃，由此不能入清净觉，非觉违拒诸能入者，有诸能入，非觉入故，是故动念及与息念，皆归迷闷。</strong></p>
<p><strong>&emsp;&emsp;何以故，由有无始本起无明，为己主宰，一切众生生无慧目，身心等性，皆是无明，譬如有人不自断命，是故当知，有爱我者，我与随顺，非随顺者，便生憎怨，为憎爱心养无明故，相续求道皆不成就。</strong></p>
<p><strong>&emsp;&emsp;善男子，云何我相，谓诸众生心所证者，善男子，譬如有人，百骸调适，忽忘我身，四肢弦缓，摄养乖方，微加针艾，即知有我，是故证取方现我体。</strong></p>
<p><strong>&emsp;&emsp;善男子，其心乃至证于如来，毕竟了知清净涅槃皆是我相。</strong></p>
<p><strong>&emsp;&emsp;善男子，云何人相，谓诸众生心悟证者。</strong></p>
<p><strong>&emsp;&emsp;善男子，悟有我者，不复认我，所悟非我，悟亦如是，悟已超过一切证者，悉为人相。</strong></p>
<p><strong>&emsp;&emsp;善男子，其心乃至圆悟涅槃俱是我者，心存少悟备殚证理，皆名人相。</strong></p>
<p><strong>&emsp;&emsp;善男子，云何众生相，谓诸众生心自证悟所不及者。</strong></p>
<p><strong>&emsp;&emsp;善男子，譬如有人作如是言，我是众生，则知彼人说众生者，非我非彼，云何非我，我是众生，则非是我，云何非彼，我是众生，非彼我故。</strong></p>
<p><strong>&emsp;&emsp;善男子，但诸众生了证了悟，皆为我人，而我人相所不及者，存有所了，名众生相。</strong></p>
<p><strong>&emsp;&emsp;善男子，云何寿命相，谓诸众生心照清净觉所了者，一切业智所不自见，犹如命根。</strong></p>
<p><strong>&emsp;&emsp;善男子，若心照见一切觉者，皆为尘垢，觉所觉者，不离尘故，如汤销冰，无别有冰，知冰销者，存我觉我，亦复如是。</strong></p>
<p><strong>&emsp;&emsp;善男子，末世众生不了四相，虽经多劫勤苦修道，但名有为，终不能成一切圣果，是故名为正法末世。</strong></p>
<p><strong>&emsp;&emsp;何以故，认一切我为涅槃故，有证有悟名成就故，譬如有人认贼为子，其家财宝终不成就。</strong></p>
<p><strong>&emsp;&emsp;何以故，有我爱者亦爱涅槃，伏我爱根为涅槃相，有憎我者亦憎生死，不知爱者真生死故，别憎生死名不解脱，云何当知法不解脱。</strong></p>
<p><strong>&emsp;&emsp;善男子，彼末世众生习菩提者，以己微证为自清净，犹未能尽我相根本。</strong></p>
<p><strong>&emsp;&emsp;若复有人赞叹彼法，即生欢喜，便欲济度，若复诽谤彼所得者，便生嗔恨，则知我相坚固执持，潜伏藏识游戏诸根，曾不间断。</strong></p>
<p><strong>&emsp;&emsp;善男子，彼修道者不除我相，是故不能入清净觉。</strong></p>
<p><strong>&emsp;&emsp;善男子，若知我空，无毁我者，有我说法，我未断故，众生寿命，亦复如是。</strong></p>
<p><strong>&emsp;&emsp;善男子，末世众生不了四相，以如来解及所行处，为自修行，终不成就。</strong></p>
<p><strong>&emsp;&emsp;或有众生未得谓得，未证谓证，见胜进者心生嫉妒，由彼众生未断我爱，是故不能入清净觉。</strong></p>
<p><strong>&emsp;&emsp;善男子，末世众生希望成道，无令求悟，唯益多闻，增长我见，但当精勤降伏烦恼，起大勇猛，未得令得，未断令断，贪嗔爱慢，谄曲嫉妒，对境不生，彼我恩爱，一切寂灭，佛说是入渐次成就，求善知识，不堕邪见，若于所求别生憎爱，则不能入清净觉海。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>净业汝当知，一切诸众生。</strong><br><strong>皆由执我爱，无始妄流转。</strong><br><strong>未除四种相，不得成菩提。</strong><br><strong>爱憎生于心，谄曲存诸念。</strong><br><strong>是故多迷闷，不能入觉城。</strong><br><strong>若能归悟刹，先去贪嗔痴。</strong><br><strong>法爱不存心，渐次可成就。</strong><br><strong>我身本不有，憎爱何由生。</strong><br><strong>此人求善友，终不堕邪见。</strong><br><strong>所求别生心，究竟非成就。</strong></p>
<h3 id="普觉菩萨章"><a href="#普觉菩萨章" class="headerlink" title="普觉菩萨章"></a>普觉菩萨章</h3><p><strong>&emsp;&emsp;于是普觉菩萨在大众中，即从座起，顶礼佛足，右绕三匝，长跪叉手，而白佛言：</strong></p>
<p><strong>&emsp;&emsp;大悲世尊，快说禅病，令诸大众得未曾有，心意荡然，获大安隐。世尊，末世众生去佛渐远，贤圣隐伏，邪法增炽，使诸众生求何等人，依何等法，行何等行，除去何病，云何发心，令彼群盲不堕邪见。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告普觉菩萨言：善哉善哉，善男子，汝等乃能咨问如来如是修行，能施末世一切众生，无畏道眼，令彼众生得成圣道，汝今谛听，当为汝说。</strong></p>
<p><strong>&emsp;&emsp;时普觉菩萨奉教欢喜，及诸大众默然而听。</strong></p>
<p><strong>&emsp;&emsp;善男子，末世众生将发大心，求善知识欲修行者，当求一切正知见人，心不住相，不著声闻缘觉境界，虽现尘劳，心恒清净，示有诸过，赞叹梵行，不令众生入不律仪，求如是人，即得成就阿耨多罗藐三菩提。</strong></p>
<p><strong>&emsp;&emsp;末世众生见如是人，应当供养不惜身命，彼善知识四威仪中，常现清净，乃至示现种种过患，心无骄慢，况复抟财妻子眷属。</strong></p>
<p><strong>&emsp;&emsp;若善男子，于彼善友不起恶念，即能究竟成就正觉，心华发明，照十万刹。</strong></p>
<p><strong>&emsp;&emsp;善男子，彼善知识所证妙法，应离四病。</strong></p>
<p><strong>&emsp;&emsp;云何四病，一者作病，若复有人作如是言，我于本心作种种行，欲求圆觉，彼圆觉性非作得故，说名为病。</strong></p>
<p><strong>&emsp;&emsp;二者任病，若复有人作如是言，我等今者不断生死，不求涅槃，涅槃生死无起灭念，任彼一切随诸法性，欲求圆觉，彼圆觉性非任有故，说名为病。</strong></p>
<p><strong>&emsp;&emsp;三者止病，若复有人作如是言，我今自心永息诸念，得一切性寂然平等，欲求圆觉，彼圆觉性非止合故，说名为病。</strong></p>
<p><strong>&emsp;&emsp;四者灭病，若复有人作如是言，我今永断一切烦恼，身心毕竟空无所有，何况根尘虚妄境界，一切永寂，欲求圆觉，彼圆觉性非寂相故，说名为病。</strong></p>
<p><strong>&emsp;&emsp;离四病者，则知清净，作是观者，名为正观，若他观者，名为邪观。</strong></p>
<p><strong>&emsp;&emsp;善男子，末世众生欲修行者，应当尽命供养善友，事善知识，彼善知识欲来亲近，应断骄慢，若复远离，应断嗔恨，现逆顺境，犹如虚空，了知身心毕竟平等，与诸众生同体无异，如是修行，方入圆觉。</strong></p>
<p><strong>&emsp;&emsp;善男子，末世众生不得成道，由有无始自他憎爱，一切种子，故未解脱，若复有人观彼怨家，如己父母，心无有二，即除诸病，于诸法中自他憎爱，亦复如是。</strong></p>
<p><strong>&emsp;&emsp;善男子，末世众生欲求圆觉，应当发心作如是言，尽于虚空一切众生，我皆令入究竟圆觉，于圆觉中无取觉者，除彼我人一切诸相，如是发心，不堕邪见。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>普觉汝当知，末世诸众生。</strong><br><strong>欲求善知识，应当求正见。</strong><br><strong>心远二乘者，法中除四病。</strong><br><strong>谓作止任灭，亲近无骄慢。</strong><br><strong>远离无嗔恨，见种种境界。</strong><br><strong>心当生希有，还如佛出世。</strong><br><strong>不犯非律仪，戒根永清净。</strong><br><strong>度一切众生，究竟入圆觉。</strong><br><strong>无彼我人相，当依正智慧。</strong><br><strong>便得超邪见，证觉般涅槃。</strong></p>
<h3 id="圆觉菩萨章"><a href="#圆觉菩萨章" class="headerlink" title="圆觉菩萨章"></a>圆觉菩萨章</h3><p><strong>&emsp;&emsp;于是圆觉菩萨在大众中，即从座起，顶礼佛足，右绕三匝，长跪叉手，而白佛言：</strong></p>
<p><strong>&emsp;&emsp;大悲世尊，为我等辈，广说净觉种种方便，令末世众生有大增益。</strong></p>
<p><strong>&emsp;&emsp;世尊，我等今者已得开悟，若佛灭后，末世众生未得悟者，云何安居，修此圆觉清净境界，此圆觉中三种净观，以何为首，惟愿大悲，为诸大众及末世众生施大饶益。作是语已，五体投地，如是三请，终而复始。</strong></p>
<p><strong>&emsp;&emsp;尔时世尊告圆觉菩萨言：善哉善哉，善男子，汝等乃能问于如来如是方便，以大饶益施诸众生，汝今谛听，当为汝说。时圆觉菩萨奉教欢喜，及诸大众默然而听。</strong></p>
<p><strong>&emsp;&emsp;善男子，一切众生，若佛住世，若佛灭后，若法末时，有诸众生具大乘性，信佛秘密大圆觉心，欲修行者，若在伽蓝安处徒众，有缘事故随分思察，如我已说，若复无有他事因缘，即建道场，当立期限，若立长期，百二十日，中期百日，下期八十日，安置净居，若佛现在，当正思惟，若佛灭后，施设形像，心存目想，生正忆念，还同如来常住之日，悬诸幡华，经三七日，稽首十方诸佛名字，求哀忏悔，遇善境界，得心轻安，过三七日，一向摄念。</strong></p>
<p><strong>&emsp;&emsp;若经夏首三月安居，当为清净菩萨止住，心离声闻，不假徒众。</strong></p>
<p><strong>&emsp;&emsp;至安居日，即于佛前作如是言：我比丘比丘尼，优婆塞优婆夷某甲，踞菩萨乘，修寂灭行，同入清净实相住持，以大圆觉为我伽蓝，身心安居平等性智，涅槃自性无系属故，今我敬请，不依声闻，当与十方如来，及大菩萨，三月安居，为修菩萨无上妙觉大因缘故，不系徒众。</strong></p>
<p><strong>&emsp;&emsp;善男子，此名菩萨示现安居，过三期日，随往无碍。</strong></p>
<p><strong>&emsp;&emsp;善男子，若彼末世修行众生，求菩萨道入三期者，非彼所闻一切境界，终不可取。</strong></p>
<p><strong>&emsp;&emsp;善男子，若诸众生修奢摩他，先取至静，不起思念，静极便觉，如是初静，从于一身至一世界，觉亦如是。</strong></p>
<p><strong>&emsp;&emsp;善男子，若觉遍满一世界者，一世界中有一众生起一念者，皆悉能知，百千世界亦复如是，非彼所闻一切境界，终不可取。</strong></p>
<p><strong>&emsp;&emsp;善男子，若诸众生修三摩钵提，先当忆想十方如来十方世界一切菩萨，依种种门，渐次修行勤苦三昧，广发大愿，自薰成种，非彼所闻一切境界，终不可取。</strong></p>
<p><strong>&emsp;&emsp;善男子，若诸众生修于禅那，先取数门，心中了知生住灭念，分齐头数，如是周遍四威仪中，分别念数无不了知，渐次增进，乃至得知百千世界一滴之雨，犹如目睹所受用物，非彼所闻一切境界，终不可取，是名三观初首方便。</strong></p>
<p><strong>&emsp;&emsp;若诸众生遍修三种，勤行精进，即名如来出现于世，若后末世钝根众生，心欲求道不得成就，由昔业障，当勤忏悔，常起希望，先断憎爱嫉妒谄曲，求胜上心，三种净观随学一事，此观不得，复习彼观，心不放舍，渐次求证。</strong></p>
<p><strong>&emsp;&emsp;尔时世尊欲重宣此义，而说偈言：</strong></p>
<p><strong>圆觉汝当知，一切诸众生，</strong><br><strong>欲求无上道，先当结三期。</strong><br><strong>忏悔无始业，经于三七日。</strong><br><strong>然后正思惟，非彼所闻境。</strong><br><strong>毕竟不可取，奢摩他至静。</strong><br><strong>三摩正忆持，禅那明数门。</strong><br><strong>是名三净观，若能勤修习。</strong><br><strong>是名佛出世，钝根未成者。</strong><br><strong>常当勤心忏，无始一切罪。</strong><br><strong>诸障若消灭，佛境便现前。</strong></p>
<h3 id="贤善首菩萨章"><a href="#贤善首菩萨章" class="headerlink" title="贤善首菩萨章"></a>贤善首菩萨章</h3><p><strong>&emsp;&emsp;于是贤善首菩萨在大众中，即从座起，顶礼佛足，右绕三匝，长跪叉手，而白佛言：大悲世尊，广为我等及末世众生，开悟如是不思议事。</strong></p>
<p><strong>&emsp;&emsp;世尊，此大乘教，名字何等，云何奉持，众生修习得何功德，云何使我护持经人，流布此教至于何地。作是语已，五体投地，如是三请，终而复始。</strong></p>
<p><strong>&emsp;&emsp;尔时，世尊告贤善首菩萨言：善哉善哉，善男子，汝等乃能为诸菩萨及末世众生，问于如来如是经教，功德名字，汝今谛听，当为汝说。</strong></p>
<p><strong>&emsp;&emsp;时贤善首菩萨奉教欢喜，及诸大众默然而听。</strong></p>
<p><strong>&emsp;&emsp;善男子，是经百千万亿恒河沙诸佛所说，三世如来之所守护，十方菩萨之所皈依，十二部经清净眼目，是经名大方广圆觉陀罗尼，亦名修多罗了义，亦名秘密王三昧，亦名如来决定境界，亦名如来藏自性差别，汝当奉持。</strong></p>
<p><strong>&emsp;&emsp;善男子，是经唯显如来境界，唯佛如来能尽宣说，若诸菩萨及末世众生，依此修行，渐次增进，至于佛地。</strong></p>
<p><strong>&emsp;&emsp;善男子，是经名为顿教大乘，顿机众生从此开悟，亦摄渐修，一切群品，譬如大海，不让小流，乃至蚊虻及阿修罗，饮其水者，皆得充满。</strong></p>
<p><strong>&emsp;&emsp;善男子，假使有人，纯以七宝积满三千大千世界以用布施，不如有人，闻此经名及一句义。</strong></p>
<p><strong>&emsp;&emsp;善男子，假使有人，教百恒河沙众生得阿罗汉果，不如有人，宣说此经分别半偈。</strong></p>
<p><strong>&emsp;&emsp;善男子，若复有人，闻此经名信心不惑，当知是人，非于一佛二佛种诸福慧，如是乃至尽恒河沙一切佛所，种诸善根，闻此经教，汝善男子，当护末世修行者，无令恶魔及诸外道恼其身心，令生退屈。</strong></p>
<p><strong>&emsp;&emsp;尔时会中有火首金刚，摧碎金刚，尼蓝婆金刚等，八万金刚，并其眷属，即从座起，顶礼佛足，又绕三匝，而白佛言：世尊，若后末世一切众生，有能持此决定大乘，我当守护如护眼目，乃至道场所修行处，我等金刚自领徒众，晨夕守护，令不退转，其家乃至永无灾障，疫病销灭，财宝丰足，常不乏少。</strong></p>
<p><strong>&emsp;&emsp;尔时大梵王，二十八天王，并须弥山王，护国天王等，即从座起，顶礼佛足，右绕三匝，而白佛言：世尊，我亦守护是持经者，常令安隐，心不退转。</strong></p>
<p><strong>&emsp;&emsp;尔时有大力鬼王，名吉槃荼，与十万鬼王，即从座起，顶礼佛足，右绕三匝，而白佛言：世尊，我亦守护是持经人，朝夕侍卫，令不退屈，其人所居一由旬内，若有鬼神侵其境界，我当使其碎如微尘。</strong></p>
<p><strong>&emsp;&emsp;佛说此经已，一切菩萨天龙鬼神八部眷属，及诸天王梵王等，一切大众，闻佛所说，皆大欢喜，信受奉行。</strong></p>
<hr>
<h2 id="注释"><a href="#注释" class="headerlink" title="注释"></a>注释</h2>
                
              </div>
            
            <hr/>
            <div>
              <div class="post-metas my-3">
  
    <div class="post-meta mr-3 d-flex align-items-center">
      <i class="iconfont icon-category"></i>
      

<span class="category-chains">
  
  
    
      <span class="category-chain">
        
  <a href="/categories/%E4%BD%9B%E7%BB%8F/" class="category-chain-item">佛经</a>
  
  

      </span>
    
  
</span>

    </div>
  
  
    <div class="post-meta">
      <i class="iconfont icon-tags"></i>
      
        <a href="/tags/%E4%BD%9B%E7%BB%8F/" class="print-no-link">#佛经</a>
      
        <a href="/tags/%E5%A4%A7%E4%B9%98/" class="print-no-link">#大乘</a>
      
        <a href="/tags/%E5%9C%86%E8%A7%89%E7%BB%8F/" class="print-no-link">#圆觉经</a>
      
    </div>
  
</div>


              
  

  <div class="license-box my-3">
    <div class="license-title">
      <div>大方广圆觉修多罗了义经</div>
      <div>http://example.com/2025/05/27/圆觉经/</div>
    </div>
    <div class="license-meta">
      
        <div class="license-meta-item">
          <div>作者</div>
          <div>CodeMegan</div>
        </div>
      
      
        <div class="license-meta-item license-meta-date">
          <div>发布于</div>
          <div>2025年5月27日</div>
        </div>
      
      
      
        <div class="license-meta-item">
          <div>许可协议</div>
          <div>
            
              
              
                <a class="print-no-link" target="_blank" href="https://creativecommons.org/licenses/by/4.0/">
                  <span class="hint--top hint--rounded" aria-label="BY - 署名">
                    <i class="iconfont icon-cc-by"></i>
                  </span>
                </a>
              
            
          </div>
        </div>
      
    </div>
    <div class="license-icon iconfont"></div>
  </div>



              
                <div class="post-prevnext my-3">
                  <article class="post-prev col-6">
                    
                    
                      <a href="/2025/05/28/%E4%B8%80%E8%B5%B7%E5%AD%A6%E4%B8%AD%E5%8C%BB%E7%AC%AC1%E6%9C%9F/" title="一起学中医第1期|国之瑰宝，中国医学">
                        <i class="iconfont icon-arrowleft"></i>
                        <span class="hidden-mobile">一起学中医第1期|国之瑰宝，中国医学</span>
                        <span class="visible-mobile">上一篇</span>
                      </a>
                    
                  </article>
                  <article class="post-next col-6">
                    
                    
                      <a href="/2025/04/12/%E7%AC%AC24%E8%AF%BE%E5%81%9A%E6%88%90%E4%B8%80%E4%BB%B6%E4%BA%8B%EF%BC%8C%E6%94%B9%E5%86%99%E4%BA%BA%E7%94%9F%EF%BC%9A%E5%9C%A8%E7%8E%B0%E6%9C%89%E6%9D%A1%E4%BB%B6%E4%B8%8B%E5%81%9A%E5%88%B0%E6%9E%81%E8%87%B4/" title="第二十四课|做成一件事，改写人生：在现有条件下做到极致">
                        <span class="hidden-mobile">第二十四课|做成一件事，改写人生：在现有条件下做到极致</span>
                        <span class="visible-mobile">下一篇</span>
                        <i class="iconfont icon-arrowright"></i>
                      </a>
                    
                  </article>
                </div>
              
            </div>

            
  
  
    <article id="comments" lazyload>
      
  <div class="disqus" style="width:100%">
    <div id="disqus_thread"></div>
    
      <script>
        Fluid.utils.loadComments('#disqus_thread', function() {
          Fluid.utils.createCssLink('https://lib.baomitu.com/disqusjs/1.3.0/disqusjs.css');
          Fluid.utils.createScript('https://lib.baomitu.com/disqusjs/1.3.0/disqus.js', function() {
            new DisqusJS({
              shortname: 'fluid',
              apikey: ''
            });
          });
        });
      </script>
    
    <noscript>Please enable JavaScript to view the comments</noscript>
  </div>


    </article>
  


          </article>
        </div>
      </div>
    </div>

    <div class="side-col d-none d-lg-block col-lg-2">
      
  <aside class="sidebar" style="margin-left: -1rem">
    <div id="toc">
  <p class="toc-header">
    <i class="iconfont icon-list"></i>
    <span>目录</span>
  </p>
  <div class="toc-body" id="toc-body"></div>
</div>



  </aside>


    </div>
  </div>
</div>





  



  



  



  



  







    

    
      <a id="scroll-top-button" aria-label="TOP" href="#" role="button">
        <i class="iconfont icon-arrowup" aria-hidden="true"></i>
      </a>
    

    
      <div class="modal fade" id="modalSearch" tabindex="-1" role="dialog" aria-labelledby="ModalLabel"
     aria-hidden="true">
  <div class="modal-dialog modal-dialog-scrollable modal-lg" role="document">
    <div class="modal-content">
      <div class="modal-header text-center">
        <h4 class="modal-title w-100 font-weight-bold">搜索</h4>
        <button type="button" id="local-search-close" class="close" data-dismiss="modal" aria-label="Close">
          <span aria-hidden="true">&times;</span>
        </button>
      </div>
      <div class="modal-body mx-3">
        <div class="md-form mb-5">
          <input type="text" id="local-search-input" class="form-control validate">
          <label data-error="x" data-success="v" for="local-search-input">关键词</label>
        </div>
        <div class="list-group" id="local-search-result"></div>
      </div>
    </div>
  </div>
</div>

    

    
  </main>

  <footer>
    <div class="footer-inner">
  
    <div class="footer-content">
       <a href="https://hexo.io" target="_blank" rel="nofollow noopener"><span>Hexo</span></a> <i class="iconfont icon-love"></i> <a href="https://github.com/fluid-dev/hexo-theme-fluid" target="_blank" rel="nofollow noopener"><span>Fluid</span></a> 
    </div>
  
  
    <div class="statistics">
  
  

  
    
      <span id="busuanzi_container_site_pv" style="display: none">
        总访问量 
        <span id="busuanzi_value_site_pv"></span>
         次
      </span>
    
    
      <span id="busuanzi_container_site_uv" style="display: none">
        总访客数 
        <span id="busuanzi_value_site_uv"></span>
         人
      </span>
    
    

  

</div>

  
  
</div>

  </footer>

  <!-- Scripts -->
  
  <script  src="https://lib.baomitu.com/nprogress/0.2.0/nprogress.min.js" ></script>
  <link  rel="stylesheet" href="https://lib.baomitu.com/nprogress/0.2.0/nprogress.min.css" />

  <script>
    NProgress.configure({"showSpinner":false,"trickleSpeed":100})
    NProgress.start()
    window.addEventListener('load', function() {
      NProgress.done();
    })
  </script>


<script  src="https://lib.baomitu.com/jquery/3.6.4/jquery.min.js" ></script>
<script  src="https://lib.baomitu.com/twitter-bootstrap/4.6.1/js/bootstrap.min.js" ></script>
<script  src="/js/events.js" ></script>
<script  src="/js/plugins.js" ></script>


  <script  src="https://lib.baomitu.com/typed.js/2.0.12/typed.min.js" ></script>
  <script>
    (function (window, document) {
      var typing = Fluid.plugins.typing;
      var subtitle = document.getElementById('subtitle');
      if (!subtitle || !typing) {
        return;
      }
      var text = subtitle.getAttribute('data-typed-text');
      
        typing(text);
      
    })(window, document);
  </script>




  
    <script  src="/js/img-lazyload.js" ></script>
  




  
<script>
  Fluid.utils.createScript('https://lib.baomitu.com/tocbot/4.20.1/tocbot.min.js', function() {
    var toc = jQuery('#toc');
    if (toc.length === 0 || !window.tocbot) { return; }
    var boardCtn = jQuery('#board-ctn');
    var boardTop = boardCtn.offset().top;

    window.tocbot.init(Object.assign({
      tocSelector     : '#toc-body',
      contentSelector : '.markdown-body',
      linkClass       : 'tocbot-link',
      activeLinkClass : 'tocbot-active-link',
      listClass       : 'tocbot-list',
      isCollapsedClass: 'tocbot-is-collapsed',
      collapsibleClass: 'tocbot-is-collapsible',
      scrollSmooth    : true,
      includeTitleTags: true,
      headingsOffset  : -boardTop,
    }, CONFIG.toc));
    if (toc.find('.toc-list-item').length > 0) {
      toc.css('visibility', 'visible');
    }

    Fluid.events.registerRefreshCallback(function() {
      if ('tocbot' in window) {
        tocbot.refresh();
        var toc = jQuery('#toc');
        if (toc.length === 0 || !tocbot) {
          return;
        }
        if (toc.find('.toc-list-item').length > 0) {
          toc.css('visibility', 'visible');
        }
      }
    });
  });
</script>


  <script src=https://lib.baomitu.com/clipboard.js/2.0.11/clipboard.min.js></script>

  <script>Fluid.plugins.codeWidget();</script>


  
<script>
  Fluid.utils.createScript('https://lib.baomitu.com/anchor-js/5.0.0/anchor.min.js', function() {
    window.anchors.options = {
      placement: CONFIG.anchorjs.placement,
      visible  : CONFIG.anchorjs.visible
    };
    if (CONFIG.anchorjs.icon) {
      window.anchors.options.icon = CONFIG.anchorjs.icon;
    }
    var el = (CONFIG.anchorjs.element || 'h1,h2,h3,h4,h5,h6').split(',');
    var res = [];
    for (var item of el) {
      res.push('.markdown-body > ' + item.trim());
    }
    if (CONFIG.anchorjs.placement === 'left') {
      window.anchors.options.class = 'anchorjs-link-left';
    }
    window.anchors.add(res.join(', '));

    Fluid.events.registerRefreshCallback(function() {
      if ('anchors' in window) {
        anchors.removeAll();
        var el = (CONFIG.anchorjs.element || 'h1,h2,h3,h4,h5,h6').split(',');
        var res = [];
        for (var item of el) {
          res.push('.markdown-body > ' + item.trim());
        }
        if (CONFIG.anchorjs.placement === 'left') {
          anchors.options.class = 'anchorjs-link-left';
        }
        anchors.add(res.join(', '));
      }
    });
  });
</script>


  
<script>
  Fluid.utils.createScript('https://lib.baomitu.com/fancybox/3.5.7/jquery.fancybox.min.js', function() {
    Fluid.plugins.fancyBox();
  });
</script>


  <script>Fluid.plugins.imageCaption();</script>

  <script  src="/js/local-search.js" ></script>

  <script defer src="https://busuanzi.ibruce.info/busuanzi/2.3/busuanzi.pure.mini.js" ></script>





<!-- 主题的启动项，将它保持在最底部 -->
<!-- the boot of the theme, keep it at the bottom -->
<script  src="/js/boot.js" ></script>


  

  <noscript>
    <div class="noscript-warning">博客在允许 JavaScript 运行的环境下浏览效果更佳</div>
  </noscript>
</body>
</html>
